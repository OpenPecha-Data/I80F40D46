པརླུང བླ''བོད་ཀྱི་རང་བསྟར་ང ང་ཚོགས་སྡེ ༌།
Text Scan Input Form - Title Page
TBRC Volume Number
TBRC Work Number (W)
Title
4923
28887
རྗེ་ཀརྨ་བཅུ་པ་ཆོས་དབྱིངས་རྡོ་རྗེའི་གསུང་འབུམ།
gsung 'bum /chos dbyings rdo rje
Author
ཆོས་དབྱིངས་།
gsung 'bum /chos dbyings rdo rje
Descriptor
Original Publication
mgo log dpe rnying dpe tshogs ;v. 18-19
Place
khreng tu'u
Publisher
si khron mi rigs dpe skrun khang
Date
2004
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
424+12
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



LC SURROGATE CATALOGING RECORD
TBRC Control Number: W28887
Type of Material: Text (Book, Microform, Electronic, etc.)
Personal Name:
Main Title: Rgyal ba’i dbang po skyabs rje karma pa sku phreng bcu pa (hos dbyings
rdo rje mchog gi gsung 'bum legs bshad nor bu’i gtsug rgyan.
Published/Created: Khreng tu'u : Si khron mi rigs dpe skrun khang, 2004.
Edition Information: Par gzhi 1.
Description: 2 v.
ISBN: 7-5409-2980-4.
Series: Mgo log dpe rnying dpe tshogs ; v. 18-19.
Subjects:
CALL NUMBER:



W28887
a he



ប្រសិនបើ
ប្រ
ហើយប្រសិនបើ
លប់ចង
យយយយយយយយយយយ
ដែលមិន
ប្រើប្រាស់ដើម



༄༅། །རྒྱལ་བའི་དབང་པོ་སྐྱབས་རྗེ་ཀརྨ་པ་སྐུ་ཕྲེང་
བཅུ་བ་ཆོས་དབྱིངས་རྡོ་རྗེ་མཆོག་གི་གསུང་
འབུམ་ལེགས་བཤད་ནོར་བུའི་
དེ་གཙུག་རྒྱན་བཞུགས།
::
མགོ་ལོག་ཁུལ་གནའ་རྩོམ་བྱ་བའི་གཞུང་ལས་ཁང་གིས་འཚོལ་སྡུད་དག་སྒྲིག་བྱས།
།
དེ
་
::
12
1:|:
1
2
།
1 : :11:|:
1:|:21:
1 1 :|: : 1:|
སི་ཁྲོན་དཔེ་སྐྲུན་ཚོགས་པ།
19 :11:|
:1: /0/
: 1 །
སི་ཁྲོན་མི་རིགས་དཔེ་སྐྲུན་ཁང་། །
: 1:11 །
1:
|:
།



图书在版编目(CIP) 数据
嘎玛巴曲英多吉文集/曲英多吉著,一成都:四川民
族出版社,2004.7
ISBN 7-5409-2980-4
I.嘎... 1.曲....0曲英多吉一文集一藏语
社会科学一文集一藏语 N.C53
中国版本图书馆 CIP 数据核字(2004) 第062382号
果洛古籍丛书
嘎玛巴曲英多吉文集(下)
责任编辑
封面设计
技术设计
央青拉姆
吸尔玛泽朗
阳纳
收集整理
出版发行
印开印插 字版印印书定
刷本张图数次次数导价
果洛州古籍工作领导小组办公室
四川出版集团 四川民族出版社
成都蜀通印务有限责任公司
890mm X1240mm 1/32
14.50
1 .
1306 千
2004年7月第1版
2004年7月第1次印刷
0001~1300
ISBN 7-5409-2980-4/C • 47
上下册 40.00 元
版权所有·翻印必究



རྗེ་ཀརྨ་བཅུ་བ་ཆོས་དབྱིངས་རྡོ་རྗེ། །



སྔོན་འགྲོའི་གཏམ།
སྔོན་འགྲོའི་གཏམ།
གནའ་རྩོམ་ནི་མི་རིགས་སྲོལ་རྒྱུན་རིག་གནས་ཀྱི་གྲུབ་ཆ་གལ་
ཆེན་ཞིག་ཡིན་ཅིང་། ཀྲུང་ཧྭ་མི་རིགས་ཀྱི་འོད་སྟོང་འབར་བའི་རིག་
གནས་ཤུལ་བཞག་ཁྲོད་ཀྱི་རིན་ཆེན་ནོར་བུ་ཞིག་ཡིན། དེ་འཚོལ་་་་
སྡུད་དང་། དག་སྒྲིག ཐོ་འགོད། པར་སྐྲུན་བཅས་བྱེད་རྒྱུ་ནི་རང་་་
རེའི་ཏང་དང་རྒྱལ་ཁབ་ཀྱིས་མི་རིགས་ཕུལ་བྱུང་རིག་གནས་རྒྱུན་
འཛིན་བྱེད་པའི་བྱ་བ་རླབས་ཆེན་ཞིག་ཡིན་པས། རང་རྒྱལ་མི་་་་་
རིགས་ས་ཁོངས་རང་སྐྱོང་བཅའ་ཁྲིམས་སོགས་བཅའ་ཁྲིམས་དང་
སྲིད་ཇུས་སུ་གསལ་བོར་གཏན་ལ་ཕབ་ཡོད་ཅིང་། རིམ་པ་ཁག་གི་
མི་དམངས་སྲིད་གཞུང་ནས་འདི་ཕྱོགས་ཀྱི་བྱ་བ་འབོར་ཆེན་་་་་
བསྒྲུབས་ཤིང་། གྲུབ་འབྲས་གཡུར་དུ་ཟ་བ་བླངས། ཉེ་བའི་ལོ་ཤས་
རིང་། རྒྱལ་སྲིད་སྤྱི་ཁྱབ་ཁང་ནས་གྲངས་ཉུང་མི་རིགས་གནའ་རྩོམ་
ནང་དུ་འདུས་པའི་རང་རྒྱལ་མི་རིགས་གནའ་རྩོམ་འཚོལ་སྡུད་དང་།
དག་སྒྲིག ཐོ་འགོད་སོགས་བྱེད་པའི་ཐད་ཆེད་དུ་ཡིག་ཆ་ཕུད་དེ་་་
གཏན་ཕབ་གསར་བ་མཛད་ཅིང་། བླང་བྱ་གསར་བ་བཏོན། སྤྱི་ཁྱབ་
ཧྲུའུ་ཅི་ནས་ཀྱང“གནའ་རྩོམ་དག་སྒྲིག་པར་སྐྲུན་སྒོས་མེས་རྒྱལ་གྱི་
ཕུལ་བྱུང་རིག་གནས་ཤུལ་བཞག་རྒྱུན་འཛིན་བྱས་ཏེ། ཀྲུང་གོའི་་་་
1



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
ཁྱད་ཆོས་ལྡན་པའི་སྤྱི་ཚོགས་རིང་ལུགས་འཛུགས་སྐྲུན་ལ་ཞབས་
འདེགས་ཞུ་དགོས”ཞེས་པའི་བཀའ་སློབ་ལེགས་པར་བསྩལ།
གོང་གསལ་དགོངས་དོན་ལག་སྟར་དངོས་འབབ་བྱེད་ཆེད། ང་
ཚོས་རང་སྐྱོང་ཁུལ་གྱི་དོན་དངོས་དང་ཟུང་འབྲེལ་བྱས་ཏེ། ཆེད་་་
གཉེར་ལས་ཁུངས་བཙུགས་ཤིང་། ཆེད་མཁས་མི་སྣ་སྐོང་འཐེན་་་་་
དང་ཅི་ནུས་སྒོས་མཐུན་རྐྱེན་བསྐྲུན་པའི་རྨང་གཞིའི་སྟེང་དེའི་བྱེད་
ནུས་འདོན་སྐུལ་བྱས་ཏེ། བྱ་བ་འདི་ཅུང་སྔ་བའི་སྒོ་ནས་ལས་འགོ་
བརྩམས།
ང་ཚོའི་ཐོག་མའི་རྒྱུས་ལོན་ལྟར་ན། མགོ་ལོག་ས་ཆའི་གནའ་
རྩོམ་ལ་མཚོན་ན་ཐོན་ཁུངས་ཅུང་འབེལ་བོ་ཡིན་པར་མ་ཟད།
བརྒྱུད་པ་རིང་ཞིང་། རྣམ་གྲངས་མང་ལ། ཁྱབ་རྒྱ་ཆེ་བ་དང་། ནང་
གསེས་རིགས་ཀྱིས་དབྱེ་ནའང་བརྡ་སྤྲོད་དང་། རྩོམ་རིག ལོ་རྒྱུས། །
གསོ་རིག མཚན་ཉིད་རིག་པ། རྩིས་གཞུང་། ནང་དོན་རིག་པ་་་་་་
སོགས་བོད་ཀྱི་སྲོལ་རྒྱུན་རིག་གནས་ཀྱི་ཁྱབ་ཁོངས་ཕལ་མོ་ཆེ་ཟིན་
ཅིང་། དཔེ་རྒྱུན་དཀོན་ཞིང་རྩ་ཆེན་དུ་བརྩི་རུང་བའི་གནའ་གཞུང་
ཡང་མི་ཉུང་བར་འདུག །
དེ་ཕྱིར་ཐོག་མའི་འཚོལ་སྡུད་ཙམ་གྱི་རྨང་གཞིའི་སྟེང་། 1993ལོ་
ནས་བཟུང་སྟེ། མགོ་ལོག་ས་ཆའི་མཁས་དབང་རིམ་བྱོན་གྱི་གསུང་
རྩོམ་གཅེས་བསྒྲིགས་དཔེ་ཚོགས་ཀྱི་ཚུལ་དུ« ཁྲ་དགེ་སློང་ཚུལ་ཁྲིམས་



སྔོན་འགྲོའི་གཏམ།
དར་རྒྱས་ཀྱི་གསུང་རྩོམ་གཅེས་བསྒྲིགས》སོགས་སྔ་གཞུག་ཏུ་དེབ་ལྔ་
དྲུག་ཙམ་པར་སྐྲུན་བྱས་ཏེ། རྒྱ་ཆེའི་ཀློག་པ་པོའི་སྤྱན་སྔར་རིམ་པར་
བསྟར་བས། ཀུན་གྱི་གདེང་འཇོག་ལེགས་པོ་བྱུང་ཞིང་། བྱ་བ་དེ་ལ་
འབྲེལ་ཡོད་སྡེ་ཁག་གིས་མཐོང་གཟིགས་གནང་སྟེ། ཆེད་གཉེར་ལས་
ཁུངས་དང་མི་སྣ་སོགས་ལ་ཞིང་ཆེན་རིམ་པའི་གནའ་རྩོམ་འཚོལ་
སྡུད་མྱུར་སྐྱོབ་ཀྱི་བྱ་དགའ་དང་གཟེངས་བསྟོད་ཀྱི་དབུགས་དབྱུང་
ཐེངས་དུ་མར་གནང་། །
ཉེ་ལམ་རྒྱལ་ཁབ་མི་རིགས་དོན་བྱེད་ཨུ་ཡོན་ལྷན་ཁང་གིས་
《ཀྲུང་གོའི་གྲངས་ཉུང་མི་རིགས་གནའ་རྩོམ་སྤྱི་བྱང་གནད་བསྡུས》
ལག་སྟར་བྱེད་པའི་ཤར་རླུང་གི་འགྲོས་དང་བསྟུན་ཞིང་། རང་སྐྱོང་
ཁུལ་གྱི་སྲིད་དབང་བཙུགས་ནས་ལོ་འཁོར་ལྔ་བཅུ་འཁོར་བར་སྔོན་
བསུ་ཞུ་བའི་སྟ་གོན་རྩོམ་པ་དང་འབྲེལ། ཁུལ་གནའ་རྩོམ་བྱ་བའི་
གཞུང་ལས་ཁང་གིས་སྔར་གྱི་རྨང་གཞིའི་སྟེང་རིམ་པ་སྤཊ་ཤིང་གཞི་
རྒྱ་བསྐྱེད་དེ། སླར་ཡང«མགོ་ལོག་དཔེ་རྙིང་དཔེ་ཚོགས》འཚོལ་སྡུད་
དང་། དག་སྒྲིག པར་སྐྲུན་བཅས་བྱེད་པའི་ཇུས་གཞི་གསར་བ་
བཟོས་པ་ལྟར་ང་ཚོས་བྱ་བ་འདི་ད་ལྟ་དངོས་སུ་ལག་སྟར་བྱེད་འགོ་
བརྩམས་པ་ཡིན།
དེ་ཡང་ང་ཚོས་བྱ་བ་འདི་ཉིད་སྒྲུབ་པའི་མཛུབ་སྟོན་བསམ་བློ་
ནི་ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་འབྲེལ་ཡོད་མཛུབ་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
སྟོན་ལ་བརྩི་སྲུང་སྒོས། མི་རིགས་ཕུལ་བྱུང་རིག་གནས་དར་སྤེལ་་་
དང་། མི་རིགས་མཐུན་སྒྲིལ་དང་རིག་གནས་བརྗེ་རེས་ལ་ཤུགས་་་
སྣོན་བྱེད་པ་དམིགས་འདུན་དུ་བྱས་ཏེ། བདེན་འཚོལ་ལམ། ཚན་་་
རིག་དང་མཐུན་པའི་སྤྱོད་སྟངས་ལ་བརྟེན་ནས་ས་གནས་མི་རིགས་
གནའ་རྩོམ་སྔོག་འདོན་མྱུར་སྐྱོབ་བྱས་ཐོག མི་རིགས་ཀྱི་ཁྱད་ཆོས་
ལྡན་པའི་སྤྱི་ཚོགས་རིང་ལུགས་དཔལ་ཡོན་འཛུགས་སྐྲུན་ལ་ཞབས་
འདེགས་ཞུ་རྒྱུ་དེ་ཡིན། །
བྱ་བའི་རྩ་དོན་ནི་ཆབ་སྲིད་འདུ་ཤེས་ཤུགས་དམ་ཞིང་། སྲིད་
ཇུས་དབྱེ་མཚམས་གསལ་བོར་བྱས་ཏེ། ལོ་རྒྱུས་དང་རྩོད་སྒྲུབ་ཀྱི་ལྟ་
བ་སྤྱད་ནས་སྙིགས་དོར་བཅུད་ལེན་བྱེད་པའི་དུས་མཚུངས་སུ་རིག་
གནས་ཀྱི་ངོས་ནས་སྔ་མའི་རྣམ་པ་ཇི་བཞིན་ཆ་ཚང་དུ་མཚོན་ཅི་
ནུས་བྱེད་ཅིང་། སྤྱིར་བཏང་དུ་བརྩམས་ཆོས་ལ་དཔྱད་བརྗོད་ཅི་་་་
ཡང་བྱེད་རྒྱུ་མིན།
གཞན་ཡང་བྱེད་སྒོའི་ཤེས་བྱར་སློབ་སྦྱོང་དང་། ཆེད་ལས་ཤེས་
བྱར་གཙིགས་འཛིན་བྱས་ཏེ། ནན་ཏན་ཞིབ་ཚགས་ཀྱི་བྱ་བའི་སྤྱོད་
སྟངས་ལ་བརྟེན་ནས་གནད་སྒོ་སྟངས་འཛིན་བྱས་ཐོག རྒྱུན་ཤེས་
སམ་ཆེད་ལས་རང་བཞིན་གྱི་འགལ་འཁྲུལ་གཡོལ་ཅི་ནུས་བྱེད་་་་་
རྒྱུའང་སྨོས་མ་དགོས།
དེ་དང་མཉམ་དུ་སྤུས་ལེགས་འདུ་ཤེས་ཆགས་པར་བྱས་ཏེ། མ་



སྔོན་འགྲོའི་གཏམ།
དངུལ་གྱི་མཐུན་རྐྱེན་ཅུང་འབྱོར་བའི་གནས་ཚུལ་འོག དཔེ་ཚོགས》
དེ་ཇུས་འགོད་དང་། མདུན་ཤོག དེབ་ཚད། ཤོག་སྤུས། ཡེ་གེའི་དག་
ཚད་སོགས་གང་རུང་ནས་དེ་སྔོན་ལས་སྤུས་ཚད་བཟང་བར་བྱས་ཏེ།
མིག་སྔའི་རྒྱལ་ནང་ས་གནས་བོད་ཡིག་དཔེ་དེབ་ཅུང་ལེགས་པོའི་
གྲས་སུ་ཚུད་པར་བྱེད་པ་དམིགས་འབེན་དུ་བྱས་ཡོད།
འདིར་ཅིས་ཀྱང་གླེང་དགོས་པ་ཞིག་ནི་དེ་རིང་ང་ཚོར་བྱ་བ་
འདི་སྤེལ་བའི་གོ་སྐབས་བྱུང་ཚེ། ང་ཚོར་འདི་འདྲའི་རིག་གནས་་་
ཤུལ་བཞག་རྒྱ་ཆེ་ཞིང་རྔམས་མཐུག་པ་ཞིག་མྱུར་སྐྱོབ་བྱ་རུ་ཡོད་་་
ཅིང་། མང་པོ་ཞིག་ད་དུང་མེད་བརླག་ཏུ་མ་སོང་བར་འཚོལ་དུ་་་་
ཡོད་པ་དང་དེ་ཚོའི་རིག་གནས་རིན་ཐང་གི་སྐོར་ཡིན་ཏེ། དེ་ཡང་
དེ་སྔོན་གྱི་ལོ་རྒྱུས་སུ་རང་རེ་གངས་ཅན་གྱི་ལྗོངས་འདིར་འགྲོ་བ་མི་
ཡི་ཤ་ཚུགས་སུ་སྐྱེས་པ་ནི་སུས་ཀྱང་བགྲང་དུ་མེད་མོད། ལེགས་པར་
བསམ་ན་མི་རིགས་དང་མིའི་རིགས་ལ་འཕྲལ་ཡུན་དུ་ཕན་པའི་་་་་
མཛད་པ་བཟང་པོ་བསྐྲུན་པ་དང་ཉམས་པ་མེད་པའི་ལེགས་སྐྱེས་
ཤུལ་དུ་བཞག་ཡོད་མཁན་ནི་ཤིན་ཏུ་ཉུང་ངུ་ཞིག་ལས་མེད་ན། ཁོང་
ཚོ་ནི་མི་ཡི་ཁྱུ་མཆོག་དང་། ཕུལ་བྱུང་སྐྱེས་བུར་བགྲང་བ་དོན་དང་
ལྡན་ཏེ། ཇི་སྐད་དུ“མཁས་པ་རྣམས་ནི་མེད་ན་བློ་གྲོས་རྣམས་་་་་་
ཉམས་མི་རྣམས་འཚོ་བ་དོན་ཡོད་མིན”ཅེས་གསུངས་པ་ཤིན་ཏུ་་་་
མད་དེ། ཁོང་ཚོ་ཡོད་ཅིང་། ཁོང་ཚོས་རང་བྱུང་ཁམས་དང་སྤྱི་་་་་
5



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
ཚོགས་ལ་ཐུགས་གཞིགས་ཡང་ཡང་མཛད་པ་ལས་བྱུང་བའི་འགྲོ་བ་
མིའི་བློ་གྲོས་དང་ཤེས་རབ་ཀྱི་མཚོན་བྱེད་ཤེས་རིག་གི་ལེགས་སྐྱེས་
རྨད་དུ་བྱུང་བ་དེ་དག་ཡོད་པ་དང་། ལེགས་སྐྱེས་དེ་དག་དུས་དང་
གོ་མཚམས་ཀྱི་རྒྱ་ལས་བརྒལ་ཏེ་ཕྱི་རབས་པ་དག་ལ་ཕ་ནོར་གྱི་ཚུལ་
དུ་ཤུལ་འཇོག་གནང་བར་བརྟེན། ང་ཚོ་ད་ལྟ་དཔལ་ཡོན་ལྡན་པའི་
སྤྱི་ཚོགས་སུ་འཚོ་ཞིང་། ང་ཚོས་བསྐྲུན་པའི་ཤེས་རིག་ལ་རྨང་གཞི་
དང་ཁུངས་ལུང་ཡོད་ཅིང་། བརྒྱུད་པ་དང་ལྡན་པར་གྱུར། མཁས་
པ་དེ་ཚོ་དང་རིག་གཞུང་དེ་ཚོ་བཞུགས་པས་རང་གི་རིགས་རྒྱུད་་་་
འདི་རྣམས་ད་ལྟ་བརྒྱུད་པ་རིང་ལ་ཟབ་ཅིང་རྒྱ་ཆེ་བའི་ཐུན་མིན་
རིག་གནས་ཤིག་གི་བདག་པོར་གྱུར་ཡོད་ལ། ཤེས་རིག་རྣམ་པར་་་་
བཀྲ་བ་དཔལ་ལྡན་འཛམ་བུ་གླིང་བའི་མི་གྲལ་གྱི་སྟར་རིམ་འཕང་
མི་དམའ་བར་འཚོ་ཐུབ་པ་བྱུང་ཡོད།
དེ་ཕྱིར་མཁས་པའི་དབང་པོ་རིམ་པར་བྱོན་པ་དག་དང་དེ་་་་
དག་གིས་མཛད་པའི་ལེགས་བཤད་ཀྱི་གླེགས་བམ་དག་ནི་མི་རིགས་
ཤིག་དང་ས་གནས་ཤིག་ལ་མཚོན་ན་གཟི་བརྗིད་དང་ལ་རྒྱ་ཞིག་་་་
ཡིན་འདུག་ལ། འཆང་བར་བྱ་བའི་ཁྱད་ནོར་དང་འཕྱར་བར་བྱ་་་་
བའི་དགེ་མཚན་ཞིག་ཡིན་པར་མ་ཟད། འཚོ་བར་བྱེད་པའི་བླ་སྲོག་
དང་ཁྲག་རྒྱུན་ཞིག་ཏུ་སྨྲས་ཀྱང་རུང་སྙམ། འདི་ལྟར་བསམ་ན་ཁོང་
སྔོན་བྱོན་གྱི་མཁས་པ་དག་རང་རེ་ལ་བཀའ་དྲིན་བླ་ལྷག་ཏུ་ཆེ་བས་



སྔོན་འགྲོའི་གཏམ།
རྗེས་སུ་ཡི་རང་ཞིང་སྙིང་ནས་བཀའ་དྲིན་ཞུ་འོས་ལ། སྔོན་འགྲོའི་
རྩོམ་ཐུང་འདི་ཡང་ཁོང་རྣམ་པར་དད་གདུང་མོས་གུས་ཀྱི་ཡིད་་་་
རླབས་གཡོ་བཞིན་བྲིས་པ་ལགས། །
དུས་མཚུངས་སུ་རང་རེ་གངས་ཅན་པ་དག་ལ་གནའ་བོའི་དུས་
ནས་བཟུང་མཁས་པ་ལ་གོང་བཀུར་དང་ཤེས་རིག་ལ་གཅེས་ཐང་ཆེ་
བའི་སྲོལ་རྒྱུན་བཟང་པོ་ཞིག་ཡོད་ལ། ཡུལ་མགོ་ལོག་འདིར་མཚོན་
ནའང་དགོན་སྡེ་དང་དགེ་འདུན་པ་དག་གིས་བཤད་སྒྲུབ་ཀྱི་ངོས་
ནས་སོ་སོའི་མཁས་པ་དང་དེའི་བརྩམས་ཆོས་ལ་གཙིགས་སུ་འཛིན་
པ་ཙམ་དུ་མ་ཟད། ཡུལ་ཁམས་སྤྱི་ནས་ཀྱང“མཁས་པ་ཡོན་ཏན་་་་་
ལྡན་པ་དང་། སྐྲ་དཀར་ཡང་ཚ་མཐོང་བ་སྟེ”སོགས་ཀྱིས་མཚོན་ཏེ་
མཁས་པ་དག་ཕུ་དུད་བྱ་བའི་ཡུལ་གསུམ་གྱི་གཙོ་བོའི་གོ་གནས་སུ་
བགྲང་བའི་སྲོལ་འདུག་ཅིང་། ཁོང་ཚོ་ནི་ལེགས་བཤད་ཀྱི་འབྱུང་་་་
གནས་དང་། ལེགས་ཚོགས་ཀྱི་རྩ་བ། ཡི་རང་དང་མིག་ལྟོས་ཀྱི་་་༌་
མཚོན་དཔེ་ཞིག་ཏུ་བརྩི་བ་དང་། ཁོང་ཚོས་བརྩམས་པའི་གསུང་་་་
ཆོས་དག་ནི་བསླབ་བྱའི་གནས་ཤིག་དང་། ལུགས་གཉིས་བླང་དོར་
གྱི་ཚད་གཞི་ཞིག་ཏུ་བརྩི་བར་བྱེད། ཁྱིམ་རྒྱུད་དང་རུས་རྒྱུད་དག་ལ་
མཚོན་ན་རང་གི་ཁྱིམ་རྒྱུད་དུ་འཁྲུངས་པའི་མཁས་པ་དང་དེའི་་་་
གསུང་ཆོས་དེ་ཚོ་སོ་སོ་རང་རང་གི་ཁྱིམ་རྒྱུད་ཀྱི་ཁྱད་ནོར་དུ་བྱས་ཏེ།
བུ་རབས་ཚ་རྒྱུད་དུ་བསྲེལ་བར་བྱེད་པའི་དར་སྲོལ་ཡོད་པས། དུས་
7



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
འགྱུར་མང་པོའི་ཁྲོད་དུའང་སྲོག་དང་བསྡོས་ནས་སྲུང་སྐྱོབ་བྱས་
འདུག ད་ལྟ་བསམ་ན་འདི་ནི་གོམས་སྲོལ་ལེགས་པོ་ཙམ་དུ་མ་ཟད་
སྙིང་སྟོབས་རིགས་ཤིག་གི་མཚོན་བྱེད་དུའང་རུང་བར་སྙམ། །
དེ་དག་གི་དབང་གིས་ས་གནས་འདིར་ཡང་ལོ་རྒྱུས་སུ་མཁས་
པ་མི་ཉུང་བ་ཙམ་བྱོན་ཅིང་། ད་ལྟའི་བར་འཚོལ་དུ་ཡོད་པའི་་་་་་
ལེགས་བཤད་ཀྱི་བསྟན་བཅོས་ཀྱང་མང་ཙམ་བཞུགས་ལ། དེ་ཚོའི་
ཐུན་མིན་རིན་ཐང་གི་ཆ་ནས་བཤད་ནའང་ལོ་རྒྱུས་སུ་མགོ་ལོག་་་་
འདི་མདོ་ཁམས་འབྲེལ་མཚམས་སུ་ཆགས་ཡོད་པས། མདོ་ཁམས་
རིག་གནས་མ་ལག་ཆེ་བ་གཉིས་ཀ་གཅིག་འདྲེས་སུ་སོང་བའི་ཉམས་
ཤིག་སྣང་ལ། བོད་བརྒྱུད་ནང་བསྟན་གྲུབ་མཐའི་དབང་དུ་བཏང་
ནའང་སྔ་འགྱུར་རྙིང་མ་བ་དང་། རི་བོ་དགེ་ལུགས་པ། རྒྱལ་བ་ཇོ་
ནང་བ། མཉམ་མེད་བཀའ་བརྒྱུད་པ་སོགས་གྲུབ་མཐའ་ཆེ་གྲས་ཕལ་
མོ་ཆེ་ཞིག་ཡུན་རིང་མཉམ་གནས་སུ་ཆགས་པས། དམངས་ཁྲོད་་་་
རིག་གནས་ཚུན་གྱི་རིག་གནས་ཀུན་ལ་ས་ཆ་གཞན་དང་མི་མཚུངས་
པའི་སྒེར་ཁྱད་ཅིག་ལྷག་གེར་སྣང་བར་བསྟེན། རིག་གནས་ཤུལ་་་་
བཞག་འདི་རིགས་མྱུར་སྐྱོབ་ཐུབ་པ་བྱུང་ན། བོད་སྤྱིའི་སྲོལ་རྒྱུན་་་་
རིག་གནས་ཀྱི་དར་རྒྱུན་ནམ་བརྒྱུད་པ་གྱེས་འཕེལ་འགྲོ་ཚུལ་དང་།
ས་གནས་ཐུན་མིན་རིག་གནས་གྲུབ་སྟངས་སོགས་ཞིབ་འཇུག་བྱེད་
པར་དོན་སྙིང་དང་རིན་ཐང་ཤིན་ཏུ་ཆེ་བར་གདོན་མི་ཟ་ལ། ཐ་ན་



སྔོན་འགྲོའི་གཏམ།
བོད་ཀྱི་སྲོལ་རྒྱུན་རིག་གནས་ཀྱི་ནང་གསེས་ཕྱོགས་རེར་མཚོན་ན་དེ་
ཕྱོགས་ཀྱི་སྟོང་ཆ་གསབ་ནུས་པའི་ཚད་དུ་སོན་པའི་རིན་ཐང་ཡང་
ཡོད་པར་ཞིབ་འཇུག་མཁས་དབང་དུ་མ་སྨྲ།
གང་ལྟར་ད་ལྟ་ང་ཚོས«མགོ་ལོག་དཔེ་རྙིང་དཔེ་ཚོགས》འདི་
ཉིད་པར་དུ་བསྐྲུན་ཏེ་མགོ་ལོག་གནའ་རྩོམ་གྱི་སྤྱི་བབ་ཁྱད་ཆོས་་་
དང་ངོ་མཚར་ཀུན་གྱི་སྤྱན་སྔར་བསྟར་ཐུབ་པ་ནི་ཏང་གི་མི་རིགས་
སྲིད་ཇུས་དོན་འབབ་བྱུང་བའི་བྱེ་བྲག་གི་མཚོན་དཔེ་ཞིག་ཡིན་ལ།
མགོ་ལོག་རིག་གནས་ཁྱབ་ཁོངས་ཀྱི་གྲུབ་འབྲས་ཆེན་པོ་ཞིག་ཡིན་
ཅིང་། ཀྲུང་གོའི་གྲངས་ཉུང་མི་རིགས་གནའ་རྩོམ་བྱ་བའི་གྲུབ་་་་་
འབྲས་ཀྱི་ཡ་གྱལ་ཞིག་ཀྱང་ཡིན་པ་དང་། དེང་དུས་ལ་དགེ་བའི་་་་
མཛད་བཟང་ཞིག་དང་། མ་འོངས་པར་བསླངས་པའི་རྡོ་རིང་ཞིག་
སྟེ། ལོ་རྒྱུས་ཀྱི་དོན་སྙིང་ལྡན་པའི་བྱ་བ་རླབས་ཆེ་བ་ཞིག་ཡིན་་་་
བསྙོན་དུ་མེད་ལ། ས་གནས་ཐུན་མིན་རིག་གནས་ཐོན་ཁུངས་སྔོག་
འདོན་སྒོས་ཁྱད་ཐོན་རིག་གནས་དར་སྤེལ་བྱེད་ཅིང་། རང་སྐྱོང་་་་་
ཁུལ་གྱི་རིག་གནས་བརྗེ་རེས་དང་ཕྱི་ཕྱོགས་དྲིལ་སྒྲོག་ལ་ཤུགས་སྣོན་
བྱེད་པར་མཚོན་ན་དོན་སྙིང་ཆེན་པོ་ཚབ་བྱེད་གཞན་དུ་མེད་པ་་་་
ཞིག་ཡོད་པར་སྙམ་ཞིང་། དུས་མཚུངས་སུ《དཔེ་ཚོགས》འདི་ཉིད་
ཀྱིས་རྒྱ་ཆེའི་ཀློག་པ་པོ་དང་འབྲེལ་ཡོད་ཞིབ་འཇུག་པ་དག་ལའང་
རིག་པའི་ལོངས་སྤྱོད་གསར་བ་ཞིག་སྟོབ་ནུས་པའི་ཡིད་ཆེས་ང་ཚོར་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
ཡོད།
དེ་སྔོན་གྱི་སྲིད་ཇུས་ལེགས་པོའི་གོ་སྐབས་མ་ཤོར་བར་བྱས་ཏེ།
ཆ་རྐྱེན་ཞན་ཅིང་དཀའ་ཚེགས་ཆེ་བ་ལ་མ་ལྟོས་པར་མཐུན་རྐྱེན་་་་
གསར་གཏོད་སྒོས་འཚོལ་སྡུད་དང་། དག་སྒྲིག་མྱུར་སྐྱོབ་ཀྱི་ལས་ལ་
རང་རྟོགས་ངང་ཞུགས་ནས་ས་གནས་རིག་གནས་ཤུལ་བཞག་རྩ་
ཆེན་དག་ཆུད་ཟོས་སུ་མི་འགྲོ་བའི་ཆེད་དུ་འབད་པ་ཡུན་རིང་་་་་་
བསྟེན་པའི་ཆེད་ལས་དོན་གཉེར་མི་སྣ་དག་གིས་དོན་མཐུན་གྱི་བྱ་
བ་མང་པོ་བསྒྲུབས་སོང་བས། ངས་འདིར་ཁོང་ཚོར་དཀའ་ལས་་་་
མྱང་སོང་ཞེས་ཞུ་ཞིང་། ཁོ་བོ་རང་ངོས་ཀྱིས་བྱ་བ་དེ་ལ་རྒྱབ་སྐྱོར་
དང་མཐུན་རྐྱེན་སྦྱོར་བའང་ལྡོག་མེད་ཀྱི་འོས་འགན་ཞིག་ཏུ་བརྩིས་
ཡོད། །
འོན་ཀྱང་རང་ཁུལ་གྱི་གནའ་རྩོམ་མ་ལུས་པར་ཡོངས་སུ་མྱུར་
སྐྱོབ་བྱེད་རྒྱུ་ནི་ད་དུང་དུས་ཡུན་རིང་ཞིང་དཀའ་ཁག་ཆེ་བའི་བྱ་བ་
ཞིག་ཡིན་པས། གྲུབ་འབྲས་ཀྱི་རྨང་གཞིའི་སྟེང་མུ་འཐུད་ནས་རྒྱུན་
འཁྱོངས་ལྷོད་མེད་ཀྱི་བྱ་བ་འབོར་ཆེན་ཞིག་བསྒྲུབ་པ་ལ་རག་ལས་
ཡོད།
མཇུག་མཐར་མགོ་ལོག་གནའ་རྩོམ་བྱ་བ་ལེགས་འགྲུབ་ཡོང་
ཞིང་། གྲུབ་འབྲས་གཟེངས་སུ་ཐོན་པའི་སྨོན་འདུན་ཞུ།།
ཞེས་པད་མ་རྣམ་རྒྱལ་ནས༢༠༠༣. ༡. ༡ལ་བྲིས།



རྩོམ་པ་པོ་མཚམས་སྦྱོར་མདོར་བསྡུས།
རྩོམ་པ་པོ་མཚམས་སྦྱོར་མདོར་བསྡུས།
རྒྱལ་བའི་དབང་པོ་ཀརྨ་པ་སྐུ་ཕྲེང་བཅུ་བ་ཆོས་དབྱིངས་རྡོ་རྗེ་
ནི། རྗེ་གོང་མ་དབང་ཕྱུག་རྡོ་རྗེས་གསུང་རབ་གླིང་དུ་ལུང་བསྟན་པ་
དང༌། རྗེ་ཞྭ་དམར་གར་དབང་ཐམས་ཅད་མཁྱེན་པ་ལ་མཆོག་གི་
སྤྲུལ་སྐུ་གང་དུ་འབྱོན་རྒྱུའི་སྐོར་བཀའ་ཤོག་ཞིབ་རྒྱས་ཤིག་གནང་བ་
ལྟར། མདོ་ཁམས་རོལ་ཆེན་བཅོ་བརྒྱད་ལས་སྨར་རོལ་མགོ་ལོག་་་་
པདྨ་འབུམ་གྱི་ས་ཀི་ཟི་ཐང་ཟེར་བར། གདུང་རུས་སྦི་ཚ། ཡབ་ཁྱི་གུ་
ཐར་དང་། ཡུམ་ཨ་མཚོ་གཉིས་ཀྱི་སྲས་སུ་རབ་བྱུང་བཅུ་བའི་ཤིང་
འབྲུག(སྤྱི་ལོ ༡༦༠༤)ནག་ཟླའི་ཉེར་བརྒྱད་ཀྱི་ཉི་ཤར་དུས་སུ་སྐུ་་་
འཁྲུངས། ཡུམ་གྱིས་གཟིགས་སྣང་ལྟར་ཨོ་རྒྱན་སྐྱབས་ཞེས་པའི་་་་་
མཚན་གསོལ། སྐབས་འདིར་ཀརྨ་པ་མགོ་ལོག་གི་ཡུལ་དུ་འཁྲུངས་
ཞེས་ཕྱོགས་སུ་གྲགས་པ་ལ་སྐྱེས་བུ་གཡོ་ཅན་འགའ་ཞིག་གི་གཡོ་་་་
སྒྱུའི་བྱ་བྱེད་སྣ་ཚོགས་ཀྱིས་རྗེ་ཡབ་ཡུམ་འཁོར་དང་བཅས་ལ་བཞུཊ་
བདེ་མིན་གྱི་ལས་སྣ་ཚོགས་གཏད་ཅིང་ཕྲིན་ལས་ལ་བར་ཆད་མང་
དུ་བརྩམས། རིང་པོར་མ་ལོན་པར་རྗེ་ཞྭ་དམར་དྲུག་པས་བང་མི་
ཆེད་དུ་བཏང་སྟེ། རྒྱལ་བ་རྣམས་ཀྱི་ཐུགས་བསྐྱེད་སྨོན་ལམ་གྱི་ཞེས་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
སོགས་བརྟན་བཞུགས་དང་། ཨོ་རྒྱན་ཆེན་པོས་རྡོ་རྗེའི་ཚིག་གིས་་་
བསྩལ་བའི་ཆོས་དབྱིངས་རྡོ་རྗེ་ཞེས་པའི་མཚན་དང་སྟན་དཀར་
སོགས་དང་། སྐུ་རིམ་སོགས་ཀྱི་ཕྱག་བྲིས་གནང་། རྗེ་གར་དབང་ཞྭ་
དམར་བས་ངོས་འཛིན་གནང་བ་དེ་ནས་བཟུང་ཀུན་གྱིས་བཀུར་
ཅིང་མཆོད་པའི་སྤྲིན་གཏིབས། །
དེ་ནས་དབུས་ནས་དགེ་འདུན་ཡང་རི་བ་དང་། འཇང་ས་དམ་
རྒྱལ་པོའི་ཇ་འདྲེན་པ་རྒྱལ་རིགས་ཟོལ་ཐུ་བ་སོགས་མང་པོ་དང་།
དབུས་གཙང་སོགས་ཀྱི་ལྷ་སྡེ་མི་སོགས་ཀྱིས་ལོངས་སྤྱོད་ཀྱི་འབྱོར་བ་
རྒྱ་ཆེན་པོ་ཡང་ཕུལ། དབུས་གཙང་སོགས་སུ་ཆིབས་ཁ་བསྒྱུར་་་་་
སྐབས་ཕ་ཝང་རོག་གཏམ་ཞེས་པ་ལ་ཞབས་རྗེས་བྱོན་པ་དང་། འབྲི་
ཆུའི་འགྲམ་གྱི་རྨ་འབྲི་བྱང་ཆུབ་དགོན་དུ་འབྲི་ཆུའི་གནོད་པ་་་་་
བཟློགས་པར་མཛད། དགེ་རྒྱས་སུ་བཞུགས་ཁྲིའི་མདུན་རྡོ་ལ་ཞབས་
རྗེས་བྱོན། སོག་ཙན་དན་དགོན་དུ་དམ་ཅན་གྱིས་རང་གཟུགས་་་་་
བསྟན་ནས་བཀའ་བཞིན་སྒྲུབ་པར་ཁས་བླངས། འབའ་རོམ་བྲག་ཏུ་
ཞལ་ཐང་འོད་ཟེར་མ་གཟིགས་པའི་ཚེ་སྒྲ་དང་འོད་ཟེར་བྱུང་། ཞལ་
ཐང་ལས་རིང་བསྲེལ་མང་དུ་འཁྲུངས། ཐང་ལྷའི་གོང་ཞོལ་དུ་་་་
ཕེབས་ཚེ་ཐང་ལྷས་ཁྱེའུའི་ལུས་སུ་སྤྲུལ་ནས་མཆོད་པ་ཕུལ་བ་སོགས་
ངོ་མཚར་བའི་མཛད་པ་མཐའ་ཡས། ལྕགས་ཁྱི་ལོའི་རྒྱལ་ཉའི་ཚེས་
བཅུ་བཞིར་རྒྱལ་བ་ཞྭ་དམར་བའི་སྒར་ཆེན་ཟུར་ལྕོག་ཏུ་དགེ་འདུན་



རྩོམ་པ་པོ་མཚམས་སྦྱོར་མདོར་བསྡུས།
སུམ་སྟོང་ལྷག་བཅས་ཕེབས་པ་ལ་བཅོ་ལྔ་རྒྱལ་ཕུར་ཉིན་ཡབ་སྲས་
ལྷན་རྒྱས་མཛད། །
དགུང་ལོ་བརྒྱད་པ་ལྕགས་ཕག་གསར་བཞད་ཀྱི་ཉེར་གསུམ་
ཉིན་རྒྱལ་བ་གར་གྱི་དབང་པོ་ཉིད་ཀྱིས་སྤོས་འཛིན་མཛད་དེ་སྒར་
ཆེན་གྱི་གཟིམས་གུར་ཆེན་མོར་སེང་གེའི་ཁྲི་ལ་མངའ་གསོལ། ཤིས་
པ་བརྗོད། ཞྭ་ནག་གསེར་གདོང་། ཐམ་ཀ དབུ་གདུགས་སོགས་ཉེར་
སྤྱད་རྣམས་དང་། དར་ཟབ་རིན་པོ་ཆེ་སོགས་ཀྱི་མཆོད་སྤྲིན་དང་།
སྒར་གྱི་དྲུང་སྐོར་རྣམས་དང་ཆོས་སྡེ་ཁག་སོ་སོ་ནས་དངོས་ཆས་ཀྱི་
མཆོད་པ་རྒྱ་ཆེར་ཕུལ། དེ་ནས་ལྷུན་པོ་རྩེར་ཕེབས། དེར་རྗེ་དུས་་་
མཁྱེན་དང་། མི་ལ་ཞལ་གཟིགས་པ་ཕྱག་བྲིས་གནང་། སོག་ཡུལ་ནས་
ཆེ་ཆེན་དབོན་པོ་སོགས་སྤྱན་འདྲེན་ལ་བསླེབས་པས་སོག་ཡུལ་དུ་
ཆིབས་བསྒྱུར་གནང་། དེ་ཕྱོགས་ཀྱི་སྐྱ་སེར་ཐམས་ཅད་སྲོག་གཅོད་
སྤངས་པའི་སྡོམ་པ་ལ་བཀོད། དགུང་ལོ་བཅུ་གཅིག་པ་ཤིང་སྟག་་་་
ལོའི་མཆུ་ཟླའི་ཚེས་བཅུ་བཞི་ལ་དབུས་ཕྱོགས་སུ་ཐེགས། གཙང་པ་
ས་སྐྱོང་ཀརྨ་བསྟན་སྐྱོང་གིས་ཁྲིམས་ཡིག་ཞལ་ལྕེ་བཅོ་ལྔ་ནས་དཔའ་
སྡར་གྱི་ཞལ་ལྕེ་གཉིས་དོར་ནས་ཞལ་ལྕེ་བཅུ་གསུམ་དུ་གཏན་ལ་་་
ཕབ་པའི་ཕྱི་ལོར་རྒྱལ་རྩེར་སྤྱན་དྲངས་ནས་འབྱོར་པ་རྒྱ་ཆེན་པོའི་
མཆོད་པ་དང་། དགེ་འདུན་ཚོགས་པ་རྒྱ་ཆེའི་དབུས་སུ་སྨོན་ལམ་གྱི་
མཛད་སྒོ་གནང་། རིམ་གྱིས་ཁམས་སྟོད་ཀྱི་ཤོར་ཕུ་འབའ་རོམ་་་་་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
དགོན་དང་སྐྱོ་བྲག་དགོན། ཟུར་མང་དགོན། སྡེ་དགེའི་གླིང་ཚང་།
ལྡན་རྣམ་རྒྱལ་གླིང་། གླིང་མགོ་ཟི་དགོན་སོགས་སུ་ཕེབས་ནས་དད་
སྦྱིན་ཁག་གི་རེ་འདུན་བསྒྲུབས། འདི་ཙམ་ནས་མ་ཎི་དུང་ཕྱུར་་་་་
ལྗགས་བཟླས་མཛད་པའི་དབུ་བཙུགས། ལྷག་པའི་ལྷ་སྤྱན་རས་་་་་
གཟིགས་ཁོ་ན་མཛད། དེ་ནས་བསུ་བཀོད་རྒྱ་ཆེན་དང་བཅས་་་་
ཡངས་པ་ཅན་དུ་ཕེབས། ཞྭ་དམར་རིམ་བྱོན་གྱི་སྐུ་གདུང་རྣམས་ལ་
མཆོད་འབུལ་སོགས་གནང་ནས་མཚུར་ཕུར་ཕེབས། དགུང་ལོ་བཅུ་
གཉིས་པ་ཤིང་ཡོས་ལོར་རྟེན་གནྡྷོ་ལའི་དྲུང་དུ་རྗེ་དཔའ་བོ་གཙུག་
ལག་རྒྱ་མཚོ་ལས་གཙུག་ཕུད་མཆོད་དེ་ཡོངས་རྫོགས་དགེ་བསྙེན་དུ་
བསྒྲུབས། དཔལ་ལྡན་འཇིག་རྟེན་གསུམ་གྱི་འདྲེན་པ་སྐུ་བཞི་ལྷུན་
གྲུབ་ཆོས་དབྱིངས་ཀུན་དུ་ཁྱབ་པའི་འཕྲིན་ལས་རྟག་པའི་རྡོ་རྗེ་་་་
འགྱུར་མེད་ཡིད་བཞིན་སྙིང་པོ་རྒྱས་པ་ཟླ་མེད་མངོན་པར་མཐོ་བའི་
དཔལ་ཞེས་མཚན་གསོལ། བརྟན་བཞུགས་དང་སྒྲོལ་དཀར་གྱི་རྗེས་
གནང་གིས་ཐོག་དྲངས་ནས་རང་ལུགས་ཀྱི་མདོ་སྔགས་ཡོངས་སུ་
རྫོགས་པའི་དབང་ལུང་ཁྲིད་ཡོངས་སུ་རྫོགས་པ་བུམ་པ་གང་བྱོའི་
ཚུལ་དུ་ལེགས་པར་ཕུལ། དཔལ་ལྡན་ས་སྐྱའི་བདག་ཆེན་ཤར་པར་
མཇལ་ནས་རོ་གཅིག་གི་བཀའ་དྲིན་བསྩལ། གཙང་སྡེ་སྲིད་ཕུན་་་་་
ཚོགས་རྣམ་རྒྱལ་དཔོན་བློན་གྱིས་རིན་ཆེན་རྒྱན་སྤྲོས་སོགས་བཀོད་
པ་རྒྱ་ཆེན་པོས་མདུན་བསུས་ཏེ། ཏྲེ་ཧོར་སྤྲུལ་སྐུ་བཅས་བསམ་་་་་



རྩོམ་པ་པོ་མཚམས་སྦྱོར་མདོར་བསྡུས།
འགྲུབ་རྩེའི་ཀླུ་ལྡིང་དུ་ཕེབས། གཙང་པ་རྒྱལ་པོས་འབུལ་ཆེན་་་་་
བསྟབས། དབུ་ཞྭ་མཐོང་བ་དོན་ལྡན་བཞེས། ཡོན་བསྔོ་བ་སོགས་་་་
མཛད་ཅིང་། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བའི་ཆོ་ག་
མཛད། དེ་ནས་ཕོ་བྲང་ཆེན་པོ་བསམ་འགྲུབ་རྩེར། རིན་སྤུངས་པའི་
རིགས་ལྡན་ཡོལ་བ་བཀྲམ་སྟེ་གསེར་ཁྲིར་ཡབ་སྲས་ལྷན་རྒྱས་་་་་
བཞུགས་སུ་གསོལ། རྒྱལ་སྲས་ཀརྨ་བསྟན་སྐྱོང་དབང་པོས་ཐོག་མར་
མཇལ། མཆོད་སྤྲིན་རྒྱ་མཚོས་མཆོད། རྗེ་ནས་ཀ་ལཱ་པའི་མདོ་ཐུགས་
འཛིན་མཛད། རི་མོ་བསླབས་པ་གནང་། རྗེ་འདི་སྙན་ངག་གི་ལྗགས་
རྩོམ་ལ་སྐྱེས་ཐོབ་ཀྱིས་མཁས་པར་བཞུགས་ཏེ། སྙན་ངག་མེ་ལོང་གི་
གཞུང་རྗེ་དབོན་ནམ་མཁའ་ལས་གསན་པ་ཙམ་གྱིས་ཚིག་དོན་་་་་་
ཐུགས་ལ་འཇགས། དེ་ནས་ས་དམས་སུ་ཕེབས། དགུང་ལོ་བཅོ་ལྔ་པ་
ས་རྟ་གནམ་ལོ་གསར་ཚེས་ཀྱི་སྨོན་ལམ་ཆེན་མོ་གནང་། སྡེ་སྲིད་་་་
ཕུན་ཚོགས་རྣམ་རྒྱལ་བ་ལྷོ་བྲག་ཏུ་ཕེབས་པའི་ཕེབས་སྐྱེལ་ལ་ས་་་
ནམས་སུ་ཕེབས་པར་ཚེ་དབང་གྲུབ་རྒྱལ་མ་ལྷ་གཅིག་བུམ་གཅག་གི་
རྗེས་གནང་སོགས་གནང་། ཡབ་སྲས་ལྷན་རྒྱས་ལྷོ་བྲག་ཏུ་ཆིབས་་་
བསྐྱོད་གནང་། སྦྲུལ་མཚོ་པདྨ་གླིང་གི་གནས་མཇལ། གྲོ་བོ་ལུང་དང༌།
གཉའ་གཉའི་མར་མེ་ཕུག་དང་མགར་ཚང་སོགས་སུ་ཕེབས་ཤིང་
ཚོགས་འཁོར་མཛད། ལྷ་སར་སོག་དམག་བསླེབས་པ་དགོངས་་་་་
གཏད་གནང་བས་དམག་ལྡོག གནས་དེར་བཅད་རྒྱའི་ཁོངས་ནས་
5



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
ཐ་སྙད་ཀྱི་གསན་སྦྱངས། མདོ་སྔགས་ཀྱི་ཁྲིད་སོགས་གསན་བསམ་
གྱིས་དུས་འདའ་བས་ཟླ་ལྔ་རིང་བཞུགས། ས་རྟ་མགོ་ཟླར་ཕོ་བྲང་
སྣེའུ་གདོང་རྩེར་བསུ་བ་སེར་སྦྲེང་གི་བཀོད་པ་རྒྱ་ཆེན་པོ་བཅས་ཏེ་
ཕེབས། ཚལ་དུ་བཞུགས་སྒར་ཕབ། འཇང་ས་ཐམ་རྒྱལ་པོའི་གསེར་
ཡིག་པ་དང༌། རི་བོ་བྱ་རྐང་གི་ཧ་ཤང་དགོན་པའི་རྒྱའི་བླ་མ་སིའུ་
ཚལ་ལོ་ཟོ་ཞེས་པའི་རྒྱ་ནག་དཔོན་གཡོག་མང་པོ་འབྱོར། རྒྱ་འཇང་
གི་ཁྱད་ནོར་མང་པོ་ཕུལ།
ལོ་འདིར་ཕག་གྲུའི་སྲིད་དབང་རྫོགས་ནས་ཀརྨ་པའི་སྲིད་་་་་
དབང་ཚུགས། དགུང་ལོ་བཅུ་དྲུག་པར་ས་ལུག་ལོའི་སྨོན་ལམ་ཆེན་
མོ་གནང་། དེ་སྐབས་རྒྱལ་བའི་དབང་པོས་གར་དབང་ཐམས་ཅད་
མཁྱེན་པར། མྱུར་དུ་མཇལ་བའི་སྐལ་བཟང་སྩོལ་བའི་སླད། ཆིབས་
ཀྱི་ཁ་ལོ་འདིར་བསྒྱུར་བ་དང་། སྐུ་རབ་པའི་སྡེ་པ་འབངས་བཅས་
འཇིགས་པ་ལས་སྐྱོབ་པའི་བཀའ་དྲིན་སྩལ་དུ་གསོལ་ཞེས་ཞུས་པ་
ལྟར། རྗེ་ཞྭ་དམར་ཐམས་ཅད་མཁྱེན་པ་ལྷུན་པོ་སྒང་དུ་ཕེབས། ཞྭ་
དམར་ནག དཔའ་བོ། ཏྲེ་ཧོར་བསྟན་འཛིན་དར་རྒྱས་བཅས་ཞལ་
ལྷན་རྒྱས་ཀྱི་ལེགས་ཚོགས་འགྲིགས། གཙང་སྐུར་གཉིས་ལ་ལྷན་རྒྱས་
ནས་བཀའ་བཀོད་ནན་ཆེར་བསྩལ་ཀྱང་གཙང་པ་ནས་རྩི་འཇོག་མ་
གནང་ནས་ཡར་སྟོད་ལྷུན་པོ་སྒང་སོགས་ཐམས་ཅད་བླངས། སྐབས་
དེར་གཙང་སྡེ་སྲིད་བྱུས་ཀྱི་འགྲོ་ཁྱབ་ལེགས་པ་ཙམ་བྱུང་ཡང་བླ་་་་
E



རྩོམ་པ་པོ་མཚམས་སྦྱོར་མདོར་བསྡུས།
མའི་བཀའ་ལ་མ་བརྩིས་པས་མཐའ་ལེགས་པ་མ་བྱུང་། དེ་ནས་ཞྭ་
དམར་ཐམས་ཅད་མཁྱེན་པ་ཁྲོམ་པར་ཕེབས་ནས་ཡབ་སྲས་ལྷན་
རྒྱས་མཛད། རྗེ་ཞྭ་དམར་བས་སྐུ་ཆས་སྒར་གཞིས་གྲྭ་འཁོར་ཚ ང་མ་
རྒྱལ་བའི་དབང་པོར་ཕུལ། དེ་ནས་སྲས་མཁར་དུ་ཕེབས་ཅིང་རྒྱལ་
ཚབ་སྤྲུལ་པའི་སྐུ་ངོས་འཛིན་གནང་། དགུང་ལོ་ཉེར་གཅིག་པ་ཤིང་
བྱི་ལོར་ཞྭ་དམར་ཐམས་ཅད་མཁྱེན་པས་མཁན་པོ་དང་དཔའ་བོ་
གཙུག་ལག་རྒྱ་མཚོས་སློབ་དཔོན། སི་ཏུ་ཆོས་ཀྱི་རྒྱལ་མཚན་གྱིས་་་
གསང་སྟོན་སོགས་གྲངས་ཚང་བའི་དབུས་སུ་བསྙེན་པར་རྫོགས།
དགུང་ལོ་ཉེར་བདུན་པ་ལྕགས་རྟ་ལོར་ཞྭ་དམར་གར་དབང་དང་
དཔའ་བོ་གཙུག་ལག་རྒྱ་མཚོ་འདས་ནས་ཐུགས་ཤིན་ཏུ་སྐྱོ་བར་གྱུར།
དེ་ནས་དིང་རི་དང་ཆུ་བ། མ་དྲོས་མཚོ། ཏི་སིའི་གནས། ཙ་རི་སོགས་
ལ་ཕེབས། བཀའ་བརྒྱུད་ལོ་རྒྱུས་ལ་ལར། ས་ཐམ་རྒྱལ་བློན་གྱིས་སྤྱན་
དྲངས་པ་ལྟར་ཕེབས་ནས་ཟབ་རྒྱས་ཀྱི་ཆོས་འཁོར་བསྐོར། ས་ཐམ་
ཁྲི་སྐོར་བཅུ་གཉིས་ཀྱི་སྐྱེ་བོ་མ་ལུས་པ་སྨིན་པར་མཛད། གཞན་ཡང་
སྤོ་འབོར་དང་རབ་སྒང་། རྒྱལ་རོང་། དར་མདོ་སོགས་སུ་ཕེབས་ནས་
གདུལ་བྱ་སྨིན་གྲོལ་ལ་བཀོད་ཀྱང་ཟེར། འཕགས་པའི་གནས་བརྟན་
བཅུ་དྲུག་དགྲ་བཅོམ་པ་ཁྲི་དང་དྲུག་སྟོང་བཞི་བརྒྱས་བསྐོར་བའི་སྐུ་
བརྙན་སེའུ་ལས་གྲུབ་པ་བཞེངས། བཟོ་བ་བཅུ་ཕྲག་གཅིག་གི་ལས་
གྲྭ་བཙུགས། སྐབས་སུ་ཆོས་འཆད་པ་དང་། ཉམ་ཐག་རྣམས་ལ་ཟས་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
ནོར་གྱིས་ཚིམ་པར་མཛད་པ་དང་། བཤའ་ལུག་ཁྱུ་ཆེན་པོ་རྣམས་
ཉོས་ནས་ཚེ་ཐར་བཏང་། རི་ཁྲོད་འགྲིམ་པར་ཁས་ལེན་ཞུ་མི་རྣམས་
ལ་མི་ལ་རས་པའི་སྐུ་རེ་དང་། ཡིག་དྲུག་དུང་ཕྱུར་རེ་འདོན་པའི་་་་
ཁས་ལེན་པ་རྣམས་ལ་སྤྱན་རས་གཟིགས་ཀྱི་སྐུ་ཐང་ཕྱག་བྲིས་རེ་་་་
གནང་།
དེ་ནས་རྗེ་ཉིད་ཁམས་ཕྱོགས་བརྒྱུད་འཇང་ཡུལ་ཀུན་དགའ་ལ་
ཐོག་ཏུ་ཕེབས། རི་བོ་བྱ་རྐང་གསལ་བར་གཟིགས་པས་ཐུགས་མཉེས།
ཞབས་རྗེས་ཀྱང་བྱོན། འཇང་དགོན་ཁག་བཅུ་གསུམ་བཏབ། ཀརྨའི་
ཆོས་ལུགས་རྒྱ་ཆེར་སྤེལ། འདི་སྐབས་སུ་སོག་པོ་གུ་ཤི་ཧན་དང་སྡེ་
སྲིད་གཙང་བ་སོགས་ཀྱིས་བོད་ཀྱི་སྲིད་དབང་འཕྲོག་རྩོད་ལས་་་་་
བསླངས་པའི་དུས་གཟར་དུ་མ་སྔ་རྟིང་དུ་བྱུང་བའི་རྐྱེན་གྱིས་ཁོང་
ལའང་སྒར་བ་དམག་གིས་བསྐོར་བ་སོགས་བཞུགས་མི་བདེ་བའི་འོ་
བརྒྱལ་མང་དུ་བྱུང་སྐབས་རྗེ་ཉིད་ལ་བག་ཚ་གཏན་ནས་མི་མངའ་
བར་བཞུགས་ཤིང་། སྒར་པ་བྱིངས་ལྷ་མོ་དབྱངས་ཅན་མའི་པི་ཝང་
གི་ཁོག་པས་བསྲུང་པ་ཡིན་གསུངས་པས་ཉིན་ཞག་མང་པོར་དམག་
གིས་མ་མཐོང་བ་དང་། རྒྱལ་བའི་དབང་པོ་ཉིད་དང་། རིམ་གྲོ་བ་
ཀུན་ཏུ་བཟང་པོ་གཉིས་ཞབས་ཐང་དུ་མཁན་པ་ལྗོངས་སུ་ཕེབས།
ཞག་བཅུ་གཉིས་ལ་ལྟོ་གོས་མེད་མོད། ཨོ་རྒྱན་ཆེན་པོས་བདུད་རྩི་
གནང་བ་སོགས་དག་པའི་སྣང་བ་ཁོ་ན་བྱུང་། དགུ་འདྲེན་པའི་་་་
-
，-
-
-
-
-
-
-
-，
，
，
，，，



རྩོམ་པ་པོ་མཚམས་སྦྱོར་མདོར་བསྡུས།
སྐབས་ཡིན་ཡང་སྐུ་ལ་ཉེ་ཞོ་ཅུང་ཟད་ཀྱང་མ་བྱུང་། ཀརྨ་པ་ཉིད་་་་
དམག་མི་འགའ་ཞིག་གིས་ཤ་བར་མཐོང་། འགའ་ཞིག་གིས་བྱ་རྒོད་
དུ་མཐོང་ནས་རྗེས་སུ་བརྒྱུགས། ཡང་ཁོང་དཔོན་སློབ་ལྔ་བསམ་ཡས་
སུ་ཕེབས་པ་དང་། ལྷ་སར་ཕེབས་པ། ཀོང་སྨད་རྒོད་ཚང་བྲག་ཏུ་་་་
ཕེབས་པ་སོགས་ཀྱི་མཐོང་སྣང་ཀྱང་མང་དུ་བྱུང་ནས་དམག་མིས་
མང་དུ་བཙལ་བར་སྣང་། དགུང་ལོ་ཞེ་བཞི་པ་མེ་ཕག་ས་གའི་ནང་
དེན་བྱེ་ཕུ་གནས་ནང་དང་མཚོ་ནོར་བུའི་གནས་གཟིགས་གནང་།
དེར་ཞབས་རྗེས་ཀྱང་བྱོན། དེ་ནས་མདོ་ཁམས་སུ་ཆིབས་ཁ་བསྒྱུར།
ལྷོ་སྨད་སར་ཆུ་གསུམ་མདོར་ཕེབས། ཆ་ལུགས་ཐ་མལ་ཡིན་ཡང་ངོ་
པས་ནས་འབུལ་ཆེན་མང་བ་བྱུང་། འཇང་ས་ཐམ་རྒྱལ་པོའི་སྤྱན་
འདྲེན་པ་འབྱོར། ཡང་འབེན་དུ་ཕེབས་ནས་རྗེ་ཞྭ་དམར་པའི་་་་་
རྟོགས་བརྗོད་འདོད་འཇོའི་བ་མོ་སྒྲུབ་པར་མཛད། དེ་ནས་ཁ་བ་་་
དཀར་པོ་དང་དགོན་སྡེ་ཁག་ལ་རིམ་པར་ཕེབས་ནས་སོ་སོའི་རེ་་་
འདོད་བསྐངས། དགུང་ལོ་ཞེ་ལྔ་པ་ས་བྱི་ལོ་གསར་ལ་འཇང་རྒྱལ་པོ་
ཀརྨ་འཆི་མེད་ལྷ་དབང་ཡབ་སྲས་བཙུན་མོ་བཅས་ཀྱིས་ལོ་གསར་
མཆོད་འབུལ་དང་། ཕྱོགས་ཀྱི་སྐྱེ་བོས་ཀྱང་མཆོད་སྤྲིན་རྒྱ་མཚོས་་་་
མཆོད། དེ་ནས་ས་ཐམ་རྒྱལ་པོ་སོགས་རྒྱལ་པོ་རྒྱལ་ཕྲན་རྣམས་ཀྱིས་
བཀུར་བསྟོད་འབུལ་བ་སོགས་ནི་བསམ་གྱིས་མི་ཁྱབ་པ་ཞིག་དང་།
རྗེ་ཉིད་ཀྱིས་མཛད་པའང་དེ་དང་མཚུངས་པར་བརྗོད་ཀྱིས་མི་ལང་
9



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
པ་འབྲེལ་ཚད་དོན་ལྡན་ཆེན་པོར་མཛད། ལྕགས་ཏ་དགོན་དང་། ཨ་
ཁྲོ་དགོན་སོགས་སུ་ཕེབས་ནས་ནགས་ལ་མེ་ཤོར་བ་ལ་ཕྱག་ནས་་་་
གཏོར་བས་ཞི་བར་མཛད་པ་དང་། གངས་དཀར་ཕྱེད་གསུམ་དུ་་་
ཕེབས་ནས་ཐུགས་རྗེ་ཆེན་པོའི་ལྷ་ཁང་བཞེངས་པ་དང་། སྒྲུབ་སྡེ་
ཐམས་ཅད་ལ་དབང་ཁྲིད་མན་ངག་གནང་བ། རྒྱལ་ཐང་ཁང་་་་་་
གསར་དགོན་དུ་དབྱར་གནས་མཛད་པ། གནས་བཅུའི་ཞལ་ཐང་
ཕྱག་བྲིས་གནང་བ་སོགས་ཀྱི་རྟེན་བཞེངས་ནི་བརྗོད་དུ་མེད་པ་་་་
གནང་། གནས་དགོན་རྣམས་ལ་ཕྱག་མཆོད་བསྙེན་བཀུར་བཅས་
རྒྱས་པར་གནང་། །
དེ་ནས་ཞྭ་དམར་བདུན་པ་ཡེ་ཤེས་སྙིང་པོ་(༥༦༢༦–
༥༦༨༩)ངོས་འཛིན་པའི་ཆེད་དུ། རྗེ་ཉིད་མུ་ཏོ་བའི་ཆ་ལུགས་་་་
བཞེས་ཏེ་ཆུ་ཤིང་གི་འཁར་བ་ཞིག་ཕྱག་ཏུ་བསྣམས། གཅིག་པུར་རྟ་
ཞིག་ལ་ཉེར་མཁོ་བཀལ་ནས་བྱང་མགོ་ལོག་ཕྱོགས་སུ་ཕེབས། ཆུ་་་
ཆེན་པོ་དང་རི་མཐོན་པོ་བརྒལ། ཇག་རྐུན་མང་པོ་བཟློག་ནས་ཞྭ་
དམར་བདུན་པ་ངོས་འཛིན་གནང༌། དེའི་ཡབ་ཡུམ་གཉིས་ལ་བུ་་་
སྐལ་གྱི་ཚུལ་དུ་ཡུལ་དེར་རྒྱུད་སྡེ་དགོན་ངེས་གསང་སྒྲུབ་རྒྱུད་དགེ་
འཕེལ་གླིང་ཕྱག་འདེབས་མཛད་ཅིང་དེར་ཁོང་གི་ཕྱག་དངོས་ཀྱིས་
བཟོས་པའི་སྐུ་རྟེན་མང་དུ་བཞེངས་པ་ད་ལྟའང་བཞུགས། དམ་སྲི་
ཆེན་པོ་ཞིག་གི་ཆོ་འཕྲུལ་གྱི་གཟུགས་སུ་གྲགས་པ་ཙིར་ཞིས་པའི་་་་



རྩོམ་པ་པོ་མཚམས་སྦྱོར་མདོར་བསྡུས།
སྲོག་ཆགས་ཆེན་པོ་ཞིག་སྨྲ་ཆུར་གནས་ཏེ་མི་ཕྱུགས་ལ་འཇིགས་པ་
ཡང་ཡང་གཏོང་བའང་ཐབས་དང་ཐུགས་རྗེས་དམ་ལ་བཏག །
དགུང་ལོ་ཞེ་དགུ་པ་ཆུ་འབྲུག་ལ་འབོ་གངས་དཀར་དུ་ལོ་གསར་་་
དང་སྨོན་ལམ་ཆེན་མོ་གནང་། འདི་ལོའི་ཐ་སྐར་ཅན་གྱི་ཚེས་གཅིག་
ཉིན། ཞྭ་དམར་བདུན་པའི་གཙུག་ཕུད་བཞེས། མཚན་ཡེ་ཤེས་སྙིང་
པོ་གསོལ། །
དགུང་ལོ་ལྔ་བཅུ་པ་ཆུ་སྦྲུལ་ལོར། རྒྱལ་བ་ལྔ་བ་རྒྱ་ནག་པེ་ཅིན་
དུ་འབྱོར་སྟེང་རྒྱ་ནག་གོང་མ་ཤུན་ཙིས་ཀརྨ་པ་གདན་འདྲེན་ཞུས་
ཀྱང་ཕེབས་རྒྱུ་མ་བྱུང་། དགུང་ལོ་ང་གཅིག་པ་ཤིང་རྟའི་ལོ་གསར་
མཛད་སྒོར་ར་སྤང་དུ་ཕེབས། སྐབས་དེར་སི་ཏུ་དཔོན་སློབ་ཕེབས་
ནས་མཇལ་འབུལ་ཆེར་ཞུས། དེར་ནགས་ལ་མེ་ཤོར་བ་ལ་ལྗགས་་་་
ཆབ་གཏོར་བས་ཞི། དགུང་ལོ་ང་གསུམ་པ་མེ་སྤྲེལ་ལོ་གསར་དགའ་
སྟོན་ནས་འཇང་ཡུལ་དུ་ཆིབས་བཏེགས། པད་འབྱུང་སྤྲུལ་པ་འཇང་
གི་ཕྱོགས་སུ་འབྱུང་གསུངས་པ་དེ་འོ་སྐོལ་ཡིན་འདུག་གསུངས། ལོ་
དེར་འཇང་འོག་གི་གྲྭ་བ་སྟོང་ཙམ་ལ་རབ་བྱུང་དང་བསྙེན་རྫོགས་
གནང་། བོན་གྱི་དམར་མཆོད་ཐམས་ཅད་རྒྱུན་བཅད། འཇང་ས་་་་
ཐམ་རྒྱལ་པོས་སྤྱན་དྲངས་ནས་ལེགས་མདོའི་ཕོ་བྲང་དུ་ཞལ་་་་་
འཛོམས། རྒྱལ་འབངས་ཀུན་ལ་ཆོས་དྲུག་སོགས་ཆོས་འཁོར་བླ་ན་
མེད་པ་བསྐོར། དགུང་ལོ་ང་བཞི་པ་མེ་བྱའི་ཆོ་འཕྲུལ་སྨོན་ལམ་དང་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
བརྟེན་བཞེངས་མང་དུ་མཛད། འཇང་ས་ཐམ་རྒྱལ་པོ་ཀརྨ་ཕུན་་་་
ཚོགས་ལ་བླ་མའི་རྣལ་འབྱོར་སོགས་གནང་། ཕྱི་ལོར་རྒྱ་ནག་གོང་
མས་གདན་འདྲེན་ཞུས་ཀྱང་སྐུ་ཚབ་བཏང་ནས་མ་ཕེབས་པར་་་་་
བཤད། དགུང་ལོ་ང་བདུན་པ་ལྕགས་བྱི་ལོར་རྒྱ་དམག་གིས་གཤིག་
གཏོར་བཏང་བའི་ཡུལ་དེའི་སྡེ་ཐམས་ཅད་གསོས། འདི་ལོར་དབོ་
ཟླའི་ཚེས་བཅུ་གཅིག་ཉིན་རྒྱལ་ཐང་གི་ཁྱིམ་བདག་ཞིག་ལ་རྒྱལ་ཚབ་
དྲུག་པ་ནོར་བུ་བཟང་པོ་སྐུ་འཁྲུངས། ཞྭ་དམར་མཆོག་སྤྲུལ་གྱིས་་་་
གཙོས་སྐྱེ་བོ་མང་པོར་ཆོས་མང་དུ་གསུངས། རྒྱལ་བའི་བཀའ་་་་
འགྱུར་རིན་པོ་ཆེ་མཚལ་དཔར་རྒྱ་ལུགས་སུ་བཞེངས། ས་ཐམ་རྒྱལ་
པོའི་སྲས་ཆུང་བ་ཀརྨ་མི་ཕམ་བསྟན་པའི་ཉི་མ་རབ་ཏུ་བྱུང༌། རྒྱལ་
ཐང་རིགས་ལྔ་ལྷ་ཁང་གི་གཙུག་ལག་ཁང་བཞེངས་པའི་ལས་གྲྭ་་་་
བཙུགས། །
རྒྱལ་དབང་ལྔ་པའི་བོད་དུ་འབྱོར་དགོས་པའི་བཀའ་ལྟར་་་་་
དགུང་ལོ་བདུན་ཅུ་པ་ཆུ་གླང་(༡༦༦༨)ལོའི་ཟླ་ཚེས་བཅུ་གཅིག་ལ་
ལྷ་ལྡན་ཕྱོགས་སུ་ཆིབས་བཏེགས་ནས་ལམ་བར་དུ་མཇལ་བའི་རྟེན་
གསུམ་རྣམས་ལ་མཆོད་འབུལ་དང་། སེར་སྐྱ་ཐམས་ཅད་ཆོས་དང་
ཟང་ཟིང་གཉིས་ཀས་ཚིམ་པར་བྱེད་བཞིན་དུ་ཧོར་ཟླ་གསུམ་པའི་
ཚེས་གསུམ་ལ་ལྷ་ལྡན་དུ་ཕེབས། པོ་ཏ་ལར་རྒྱལ་དབང་ལྔ་བ་ཆེན་
པོ་བློ་བཟང་རྒྱ་མཚོའི་ཞལ་གྱི་དཀྱིལ་འཁོར་མཇལ། དེ་ཁུལ་གྱི་་་་་
12



རྩོམ་པ་པོ་མཚམས་སྦྱོར་མདོར་བསྡུས།
གནས་ཐམས་ཅད་མཇལ་ཞིང་མཆོད་སྤྲིན་ཕུལ། དེ་ནས་སྒྲགས་་་་་
མཆོག་ལ་ཕེབས་དགོས་གསུང་པ་ལྟར་ཕེབས། དེའི་ཉིན་ནས་མགུལ་
ཆམ་ལ་བརྟེན་སྐུ་ཉོག་པ་བྱུང་། སྔགས་གྲྭར་ཕེབས་ནས་ངེད་རང་ཚོ་
འདིར་ཡུན་རིང་སྡོད་མི་དགོས་གསུངས་ནས་ཟུར་ཤག་ཏུ་བཞུགས།
ཚེས་དགུ་ནས་བསྙུན་གཞི་ལོད་དུ་སོང་སྐུ་རིམ་རྒྱ་ཆེར་བྱས་རུང་མ་
ཕན་པར། དགུང་ལོ་དོན་གཅིག་ཏུ་ཕེབས་པ། རབ་བྱུང་བཅུ་གཅིག་
པའི་ཤིང་སྟག་དབོ་ཟླའི་ཚེས་བཅོ་ལྔའི་(༡༦༦༩)ཐོ་རངས་སུ་་་་་
གསོལ་ཇ་དང་བཞེས་གནང་མཐར་ཆོས་དབྱིངས་ཞི་བའི་དབྱིངས་
སུ་སྐུ་ཐིམ་པའི་ཚུལ་བསྟན། སྐུ་གདུང་རིན་པོ་ཆེ་མཚུར་ཕུར་སྤྱན་
དྲངས། དགོངས་རྫོགས་ཀྱི་རིམ་པ་རྣམས་རིམ་གྲོ་བ་ཀུན་ཏུ་བཟང་
པོས་ལེགས་པར་མཛད། རྗེ་འདིའི་རྒྱུད་འཛིན་སློབ་མའི་ག་ཙོ་བོ་ལ་
ཞྭ་དམར་དང་རྒྱལ་ཚབ། དཔའ་བོ། སི་ཏུ། གནས་མདོ་ཀརྨ་ཆགས་
མེད། ཁྱབ་བདག་གྲུབ་མཆོག་དབང་པོ། ཁ་རེག་སྤྲུལ་སྐུ་ཀརྨ་བསྟན་
སྲུང་སོགས་མཐའ་ཡས་པ་བྱོན་ནོ། །
13



དཀར་ ཆག
•••TO
སྔོན་འགྲོའི་གཏམ། ...........
རྩོམ་པ་པོ་མཚམས་སྦྱོར་མདོར་བསྡུས།..................... （1）
བྱང་ཆུབ་སེམས་དཔའི་རྟོགས་བརྗོད་ཀ་ལ་པིང་ཀའི་ལམ་གླུ། ...(1)
བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ། .......(119)
བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།...（369)
བསྒྲིགས་རྗེས་ཀྱི་གཏམ། ...
....(1)



༄༅། །བྱང་ཆུབ་སེམས་དཔའི་རྟོགས་པ་
བརྗོད་པ་ངེས་པར་འབྱུང་བའི་
ཆོས་ཀྱི་རྣམ་གྲངས་ཀ་ལ་
པིང་ཀའི་ལམ་གླུ་ཞེས་
བྱ་བ་བཞུགས་སོ། །



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
༄༅། །བྱང་ཆུབ་སེམས་དཔའི་རྟོགས་པ་
བརྗོད་པ་ངེས་པར་འབྱུང་བའི་
ཆོས་ཀྱི་རྣམ་གྲངས་ཀ་ལ་
པིང་ཀའི་ལམ་གླུ་ཞེས་
བྱ་བ་བཞུགས་སོ། །
༄༅། །གང་གི་ཡེ་ཤེས་རྡུལ་བྲལ་ཆོས་ཀྱི་དབྱིངས་ཀུན་ཏུ་འགྲོ་
བ། འགྲོ་བ་སྡུག་བསྔལ་ཆུ་བོ་བཞི་ལས་ངེས་པར་བརྒལ་བའི་སླད།།
རྒྱུ་དང་བཅས་པའི་ཉོན་མོངས་མ་ལུས་ཐ་མར་བྱེད་ཀྱི་བར། ཀུན་
ནས་མི་གཏོང་སྙིང་རྗེའི་སེམས་དཔའ་ལྷག་པའི་ལྷ་ལ་འདུད། དེ་
ཡང་ཁོ་བོ་ཡུལ་སྨར་གྱི་ཆུ་ཀླུང་གི་ངོགས་ན་དབེན་པ་ལ་འདུག་པ་་་་
དེའི་ཚེ། ཀུན་ཏུ་བཟང་པོ་ཉེ་བར་འོངས་ནས་ཆོས་དང་ལྡན་པའི་
གཏམ་རྣམ་པ་སྣ་ཚོགས་བྱེད་ཅིང་དེའི་ཞར་ལ་སྨྲས་པ། མང་དུ་ཐོས་
ནས་ནགས་སུ་འགྲོ་བ་ནི་མང་བ་སྟེ། ཁྱོད་ནི་ན་ཚོད་ཆུང་ངུ་ནས་
དབེན་པ་ལ་མོས་པ་ཞིག་སྟེ། ངས་འདི་སྙེད་ཀྱི་དུས་སུ་ཁྱོད་ལ་རིམ་
གྲོ་བྱས་ནས་ཡུན་རིང་མོ་ཞིག་ལོན་ཏེ། དབེན་པར་གནས་པའི་ཡོན་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཏན་ཀུན་ཤེས་ཏེ། ཁྱེའུ་བྱང་ཆུབ་སེམས་དཔའ་བླ་མ་འཚོལ་བའི་
སླད་དུ་ཡུལ་འདི་ན་སྔོན་དུ་ཁྱོད་འགྲོ་བའི་ལམ་གྱི་བྱུང་བ་ཀུན་ཁོ་་་་
བོས་མ་འཚལ་ཏེ། ད་ཁྱོད་ལས་ལམ་གྱི་བྱུང་བ་ཉན་པར་འདོད་ཅེས་
སྨྲས་ཏེ་དེའི་ཚེ་ཚིགས་སུ་བཅད་དེ་སྨྲས་པ། ཀ་ཤིའི་འདབ་མ་བཞིན་
དུ་སྲིད་པ་འདིར། །ཡང་ཡང་འབྱུང་ཞིང་ཆུ་ཝུར་བཞིན་ཉམས་པ། །
འཕགས་མིན་སྐྱེ་བོ་འདི་དག་ཁྱོད་ལ་ནི། །ནོར་དང་ཟས་ཀྱི་གཏམ་
དག་གླེང་བ་སྟེ། །ངེས་འབྱུང་གཏམ་ནི་འགའ་ཡང་གླེང་མི་བྱེད། །
མཁས་པ་དེ་སླད་འདི་ན་བཏང་སྙོམས་གནས། །བདག་ནི་རྟག་ཏུ་
དབེན་པར་འདུག་པ་ལ། །སྙིང་རྗེའི་དབང་གི་སེམས་ཅན་དོན་
གོམས་པ། །དུས་སུ་སེམས་ཅན་སྨིན་ཕྱིར་ཆོས་རབ་སྟོན། །ཉན་པར་
འདོད་པ་ཀུན་ཏུ་བཟང་པོ་བདག །མེ་ཏོག་གསར་བ་སྦྲང་རྩིའི་སྙིང་
པོ་ཅན། །ཆོས་ཀྱི་ཆར་གྱིས་ཡང་དག་གསོ་བར་མཛོད། །ཅེས་སྨྲས་
པ་ན། །ངས་སྨྲས་པ། ཀུན་ཏུ་བཟང་པོ། འཇང་ཡུལ་གྱི་ནགས་
འདབས་སུ་འདུག་ནས་ངས་བྱང་ཕྱོགས་སུ་ལྗོངས་རྒྱུ་བའི་ལམ་གྱི་་་་
བྱུང་བ་བསྟན་པར་བྱའོ། །དེ་ཡང་སྔོན་ཡུ་བུ་བྱ་ངར་དཀར་པོའི་སྒྲ་
འབྱིན་པའི་བསྟི་གནས་ན་འདུག་པ་དེའི་ཚེ། འཇང་ཡུལ་གྱི་མི་
བདག་གསེར་དང་དངུལ་དང་ས་ལེ་སྦྲམ་དང་ནོར་བུ་དུ་མས་རྣམ་་་
ཐོས་ཀྱི་བུ་ལ་ནོར་གྱིས་འགྲན་པ་དེ་ལས་ཀྱི་ཉེས་པ་ལྷག་མས་ཕ་རོལ་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
གྱི་དཔུང་གིས་འབངས་དང་མཚུངས་པར་བྱས་ཏེ་ཟས་གོས་ཀྱི་ཉོན་
མོངས་པར་བྱས་ཏེ་དེ་ནས་རིང་པོར་མ་ལོན་པར་མི་བདག་གིས་་་་་་
འབངས་ལས་ནོར་བསྡུད་པར་འདོད་ནས་ནོར་བླང་བར་བརྩམས་་་
པ་དང་འབངས་རྣམས་ཀྱིས་བསམས་པ། ཡུ་བུ་ལས་བླངས་པའི་
ནོར་གྱི་དབྱིག་ཀུན་ཕྱོགས་གཅིག་ཏུ་སྤུངས་ན་ད་རིའི་རྒྱལ་པོ་རི་་་་་
རབ་དང་མཉམ་པ་ཞིག་ཡོད་དེ་ད་རུང་ཡང་ཆོག་མི་ཤེས་པར་ལེན་་་་
པར་འདོད་པ་འདི་ནི་མི་བཟོད་དོ་སྙམ་ནས་མི་བདག་གི་དཔུང་་་་་་
དང་ལྷན་ཅིག་འགྱེད་པ་ནི་སླའོ་སྙམ་ནས་མི་བདག་གི་བཀའ་ལ་་་་་
འགོངས་པ་དང༌། མི་བདག་ཁྲོས་ཏེ་དཔུང་བཀྱེ་བ་དང་གཡུལ་སྤྲད་
ནས་མི་བདག་གི་དཔུང་དེ་མཐའ་འཁོབ་པའི་རི་བྲག་པས་འཕམ་་་་
པར་བྱས་པའི་རྒྱུ་དེས་ཡིད་ཕྱུང་ནས། ངས་བྱང་ཕྱོགས་སུ་ཁྱེའུ་བྱང་
ཆུབ་སེམས་དཔའ་འདི་འཚོལ་དུ་འོངས་ཤིང་། འདུས་བྱས་ཀྱི་
མཐའ་ནི་སྡུག་བསྔལ་དུ་ཤེས་སོ། །དེའི་ཚེ་འཇིག་རྟེན་དབང་ཕྱུག་
གིས་ཚིགས་སུ་བཅད་དེ་སྨྲས་པ། དེ་ཡང་ནམ་ཞིག་ནགས་མཐའ་
བསྟི་གནས་ལ། །ཉེ་བར་མཁོ་བའི་ཡོ་བྱད་ཀུན་འབྱོར་ཞིང་། མེ་
ཏོག་ཁ་བསྒྱུར་གོས་བཟང་རིན་ཐང་ཆེ། །ལྷ་ལ་འོས་པའི་ཕྲེང་བ་དོ་
ཤལ་མང་། །སྦྲང་རྩི་ཤིང་ཏོག་རོ་བརྒྱ་ལྡན་པ་མང་། །འོ་མ་ཞོ་ཡིས་
གང་བའི་རིན་ཆེན་སྣོད། །ཡོ་བྱད་ཀུན་ལ་བག་ཡངས་སྤྱོད་པ་དེ། །



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བ་ལང་སྤྱོད་ཀྱི་དཔལ་དང་མཚུངས་པར་གྱུར། །བྱང་ཆུབ་སེམས་
དཔའ་འཇིག་རྟེན་འདྲེན་པ་དང་། །ཀུན་ཏུ་བཟང་པོ་མཁས་པ་རིམ་
གྲོ་པ། །དབེན་པ་ལ་མོས་དབེན་པར་འདུག་པ་དེ། །དབེན་པའི་
ཡོན་ཏན་ཡང་ཡང་སྨྲ་བར་བྱེད། །བྱ་ངར་དཀར་པོའི་ཁྱུ་ཡིས་བསྟེན་
བྱས་པ། །ནགས་ཀྱི་ནང་དུ་དབེན་པར་འདུག་པར་གྱུར། །ས་དབང་
བསོད་ནམས་སྟོན་དུས་ཆུ་བོ་དང༌། །གང་བའི་ཟླ་བཞིན་ཡུན་རིང་
མི་གནས་པ། །ལས་ཀྱིས་འགྲིབ་པ་ཕྱི་དྲོའི་དུས་ཀྱི་བཞིན། །དཔྱ་
ཁྲལ་དག་ནི་ཉུང་ངུར་གྱུར་ན་ཡང་། །ཆོག་ཤེས་ལྡན་པ་དཀའ་ཐུབ་
པ་བཞིན་འདུག །སྔོན་ལེགས་བྱས་དུ་མའི་ཚོང་ཟོང་གིས་རྙེད་པའི་
དཔལ་གང་ཡིན་པ་དེ་ནི་མིའི་བདག་པོ་ཁོ་ན་ལ་འོང་གི་དུས་ཀྱི་མི་་་
བདག་མཐོ་རིས་སུ་སོང་ན་དེའི་གཏམས་པའི་དཔལ་ཡང་ཡུན་རིང་་
དུ་མི་གནས་སོ། །དེ་ལ་འདི་སྐད་ཅེས་བྱ་སྟེ། འཁོར་ལོས་བསྒྱུར་བ་
ལྟ་བུའི་མི། །རྒྱལ་སྲིད་ཡུན་རིང་ཉམས་མྱོང་བ། །ལྷ་གནས་ཀུན་
གྱིས་བཀུར་བྱ་བ། །ཁྱད་པར་བལྟ་བ་འདོད་པ་བཞིན། །མི་བདག་
མཐོ་རིས་སྐས་ལ་འཛེགས། །རིམ་པས་འོངས་པའི་རྒྱལ་སྲིད་དེ། །
འཕྲེང་བ་གདུགས་དང་ནོར་བུའི་མཛོད། །དེ་ཡི་སྲས་ཀྱི་ཁྱིམ་གྱི་
དཔལ། །ལག་པ་ཡིས་ནི་བཟུང་བར་བྱས། །སྐྱེ་བོ་གཞན་ལས་བླངས་
པའི་ནོར། །འབད་པ་བརྒྱ་ཡིས་བསྲུངས་པ་དེ། །རང་ཉིད་ཁྱིམ་ལས་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཕྱིར་ཕྱོགས་བློ། །ཆུན་མ་བཞིན་དུ་རིང་དུ་འགྲོ། །དེ་ཡིས་སྦས་པའི་
རིན་ཆེན་གཏེར། །རྔ་ཆེན་ལྐོག་ཏུ་བརྡུངས་པ་ན། །སྐྱེ་བོས་ཐོས་པ་
མིན་ནམ་ཅི། །སྐབས་དེར་རྒྱལ་ཕྲན་ལག་འགྲོའི་དགྲ། །དཔུང་གི་རྟ་
རྨིག་གིས་བླངས་པའི། །མུན་པའི་གོས་ཅན་གླང་པོ་བརྒྱད། །རྒྱལ་
པོའི་ཕོ་བྲང་གཞོམ་པའི་སླད། །ཁྲོ་བས་ལོང་བ་བཞིན་དུ་འོངས། །
ཉིན་དང་མཚན་མོའི་གོ་སྐབས་ཕྲོགས། །དཔུང་ལྡན་རྟ་ལས་བབས་
ནས་དེས། །བཞིན་ནི་ཅུང་ཟད་འཛུམ་པས་སྨྲས། །ཀླུ་ཡི་བང་བ་མ་
བླངས་ཤིང་། །གནོད་སྦྱིན་རྣམས་ཀྱང་མ་བཟུང་ལ། །གྲུ་ཡི་འགྲོ་
འོང་མེད་པ་རུ། །རིན་ཆེན་ཚོགས་འདི་ག་ལས་རྙེད། །མཐའ་འཁོབ་
ཀྱི་རྒྱལ་ཕྲན་ཡིད་རབ་ཏུ་མགུ་བས་དེ་སྐད་ཅེས་སྨྲས་ནས་ཡང་སྨྲས་་་
པ། འདི་ལས་ཇི་ཙམ་མཁོ་བ་ཚོགས་རྣམས་ཀྱིས་བླང་བར་བྱོས་
ཤིག དེ་ཐོས་ནས་དམག་མིའི་སྐྱེ་བོ་དེ་དག་གིས་རྒྱན་འཕྲེང་དང་།
གདུབ་བུ་དང་། རྐང་གདུབ་དང་། འོག་པགས་དང་། བསིལ་
གཡབ་དང་། གདུགས་དང་། བྱེ་རུ་དང་། གསེར་དང༌། དངུལ་
དང༌། འབྲས་ས་ལུའི་བང་བ་དག་གི་བར་དུ་ངོམས་པ་མེད་པ་བླང་
བ་བྱས་སོ། །
རྒྱལ་སྲིད་ལས་ཉམས་པའི་རྒྱལ་བུ་དེ་ངལ་བ་དུ་མས་ཆུ་ཀླུང་་་་་
ཆེན་པོའི་ཕ་རོལ་ཏུ་བྲོས་ཏེ་འབངས་ཀྱི་ཁྱིམ་ཆུང་ངུ་ཞིག་གི་ནང་དུ་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འདུག་གོ །མཐའ་འཁོབ་ཀྱི་རྒྱལ་ཕྲན་དེས་ཉིན་ཞག་འགའ་ཞིག་ཏུ་
རྒྱལ་སྲིད་བཟུང་ནས་བསམ་པ། རོ་དང་ལྡན་པའི་ཟས་ཟོས་ཚར་
བའི་སྣོད་ངན་པ་ལྟ་བུའི་ཁང་བ་འདི་ནི་སླར་བྱིན་པར་བྱའོ། །སྙམ་
ནས་ཕོ་ཉ་བ་བོས་ཏེ་འཕྲིན་བསྐུར་བ། ཁྱོད་ཀྱི་ཡུལ་དང་ཁང་བཟང་
བལྟ་བར་ཁོ་བོ་ཅག་འོང་བ་འདི་ལ་མ་བརྟག་པར་ཝ་སྐྱེས་བཞིན་དུ་་
ཅིའི་ཕྱིར་འབྲོས་པར་བྱེད། ད་ཡང་ཁྱིམ་གྱི་ནང་དུ་འདུག་ནས་དུས་
དུས་སུ་དཔྱ་ཁྲལ་དབུལ་བར་གྱིས་ཤིག ཅེས་བསྒོའོ། །ཕོ་ཉས་ཡུལ་
དེ་ནས་སོང་སྟེ་ཆུ་བོའི་ཕ་རོལ་ན་འབངས་ཀྱི་ཁྱིམ་ཆུང་དུ་ན་རྒྱལ་བུ་
གཞོན་ནུ་རྒྱལ་སྲིད་ལས་ཉམས་པ་དེས་ལག་པ་འགྲམ་པ་ལ་བརྟེན་་་
ནས་སེམས་ཁོང་དུ་ཆུད་ཅིང་ཅང་མི་སྨྲ་བར་འདུག་པ་མཐོང་ནས་་་
སྨྲས་པ། ཀྱེ་བཞིན་བཟང་དག་མྱ་ངན་མ་བྱེད་ཅིག སྨྲེ་ངག་མ་
འདོན་ཅིག མ་བརྟག་པར་ཝ་སྐྱེས་བཞིན་དུ་བྲོས་པས་ཆོག་པར་
གྱིས་ལ་ཁྱོད་སླར་ཁྱིམ་དུ་འདུག་ནས་འབྲས་ས་ལུའི་སོ་ནམ་གྱི་ལས་་་
ཀྱི་མཐའ་བཟུང་ནས་མི་བདག་ལ་དུས་དུས་སུ་དཔྱ་ཁྲལ་དབུལ་བར་
གྱིས་ཤིག་དང༌། དེང་སླན་ཆད་མྱ་ངན་གྱི་ཁང་བུ་འདི་ལས་ཁྱོད་
ཐར་བ་ལས་གཞན་དུ་ཅི་ཞིག དེ་ཐོས་ནས་ཡིད་རབ་ཏུ་དགའ་
བས་ཕོ་ཉའི་རྐང་བ་ལ་མགོ་བོས་བཏུད་དེ་ཐལ་མོ་སྦྱར་ནས་སྨྲས་པ།
ལྷས་དེ་སྐད་ཅེས་གསུང་ངམ། ངེས་པ་ཅན་ཡིན་ནམ། ཚིག་དེ་སླར་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཡང་བརྗོད་པར་མཛོད་ཅིག ཕོ་ཉས་སྨྲས་པ། ལྷས་གསུངས་པ་
ལགས་ཀྱི་གཞན་དུ་ན་ཆུ་བོ་བརྒལ་ནས་བདག་ངལ་བ་དུ་མས་ཁྱོད་་་
ཡུལ་གྱི་མཐའ་ན་བྱ་གག་བཞིན་དུ་བསྐྲད་ཚར་བ་འདིའི་གམ་དུ་་་་་་
ཅིའི་ཕྱིར་འོངས། དེ་ནས་ཕོ་ཉ་བ་རང་གི་སྟན་ལ་བཞག་སྟེ་བཟའ་
བ་དང་བཏུང་བ་དུ་མ་བྱིན་ནས་དེའི་མཚན་མོ་འདས་ཏེ་ནམ་་་་་་་
ལངས་པ་དང་། ཁྱིམ་དེའི་བདག་པོ་དང་ཉེ་བར་སོང་ནས་རྒྱལ་བུས་
སྨྲས་པ། ཀཅུ་པ་ཎ་བརྒྱ་བདག་ལ་སྩོལ་ཅིག་དང་གང་གི་ཚེ་ངས་
རྒྱལ་སྲིད་ལ་དབང་བྱེད་པ་དེའི་ཚེ་ཁྱོད་ལ་ཀརྞ་པ་ཎ་ལྔ་བརྒྱ་སྦྱིན་་་་་
པར་བྱའོ། །ཁྱིམ་བདག་དེས་ཁས་བླངས་པ་དང་ཀརྞ་པ་ཎ་བརྒྱ་
བླངས་ཏེ་ཕོ་ཉ་ལ་བྱིན་ནས་ཕོ་ཉ་དང་ལྷན་ཅིག་ཏུ་ཉི་མ་བདུན་་་་་་་
འདས་པའི་འོག་ཏུ་རང་གི་ཕོ་བྲང་གི་ནང་དུ་སོང་བ་ན། དེའི་
མཛོད་རྣམས་ཀྱི་སྒོ་ཀུན་ཕྱེ་བ་སྐྱེས་བུའི་ཚོགས་ཀྱི་དབེན་པར་གྱུར་་་་
པ་ཟས་ཀྱི་ལྷག་མ་མྱོང་བར་འདོད་པའི་ཁྲ་རྣམས་ཡལ་ག་ཅན་གྱི་ཁ་་
ནས་མི་བདག་ལ་བལྟ་ཞིང་སྨོད་པར་བྱེད་པ་བཞིན་དུ་སྐད་ཆེར་་་་་་
སྒྲོག་པའི་སྒྲ་གྲག་བཞིན་པ་ཁྭ་དང་ཁྱིའི་རྐང་བའི་རྗེས་ཀྱི་ས་གཞི་ལ་་
མེ་ཏོག་གཏོར་བ་བཞིན་དུ་གྱུར་པ་སྒྱུ་མའི་གྲོང་ཁྱེར་དང་འདྲ་བ་་་་་
མཐོང་ངོ༌། །མཐོང་ནས་མྱ་ངན་གྱི་ཤུགས་རིང་འབྱིན་པ་མཐོང་ནས་
དེ་དང་ཧ་ཅང་མི་རིང་བ་ན་ཁྱིམ་བདག་ཞིག་གིས་མཐོང་ནས་ཆང་་་་
E



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གི་བཏུང་བ་ཅུང་ཟད་ཅིག་བྱིན་པ་མྱང་བར་བྱས་ཏེ་ཡུད་ཙམ་་་་་་་
འདུག་སྟེ་སྐྱེད་མོས་ཚལ་བལྟ་བར་སོང་བ་དང་། སྐྱེད་མོས་ཚལ་གྱི་
རི་དྭགས་ཤ་བ་ཀུན་བསད་དེ་སྤུ་རྣམས་ཕྱོགས་ཀུན་ཏུ་འཐོར་བ་་་་་
རྫིང་བུའི་ཆུ་རྙོག་མ་ཅན་བྲི་བར་ཉེ་བའི་ནང་དུ་སྲོག་གི་ལྷག་མ་ཅུང་
ཟད་དང་ལྡན་པའི་ཉའི་ཚོགས་དབུགས་ཀུན་ནས་བྲེལ་བར་གྱུར་པ་
དཔེར་ན། རྔོན་པ་ལས་བྲོས་པའི་རི་དྭགས་ཀྱི་རྗེས་སུ་བྱེད་པ་ཁ་
ཅིག་སྲོག་དང་ལྡན་པ་དག་ཁྲག་གིས་ཉེ་བར་སྦགས་པའི་མཆུ་སྡེར་་་་
དང་ལྡན་པ་ཁྲ་དང་ནེ་ལེའི་རྐང་པའི་འོག་ནས་ཡར་བལྟ་བར་བྱེད་
པ་སྐྱེས་བུ་ལ་གཤེད་མས་ཇི་ལྟར་བྱ་བ་བཞིན་དུ་འདུག་གོ །དེ་ལ་
འདི་སྐད་ཅེས་བྱ་སྟེ། རྨ་བྱའི་འདབ་ཕྲེང་གཡོ་ཞིང་བསྐྱོད་བྱེད་པ། །
ཙན་དན་དྲི་བཟང་ག་བུར་རྡུལ་གྱི་དཀར། །དེ་ནི་དེ་རིང་རི་དྭགས་
ཁྲག་གིས་སྦགས། །བྱ་ཚོགས་སྤུ་ཡི་འཐོར་བྱས་ས་གཞི་འདི། །ཆུ་
སྐྱར་མཐིང་རིལ་ཁྱོ་ཤུག་མྱོས་པ་དང་། །ངང་མོའི་དཔུང་བས་བསྣུན་
པའི་པདྨོའི་ཚོགས། །གཡོ་བར་བྱེད་པ་པདྨ་ལྡན་པའི་མཚོ། །དེ་ནི་
དེ་རིང་རྟ་རྨིག་གིས་རྙོགས་པ། །སྐྱེ་བོ་ངན་པའི་བློ་དང་འཚམས་
པར་བཀོད། །སྐྱེད་མོས་ཚལ་གྱི་ཡལ་ག་ཅན་རྣམས་ཀྱང་། །རླུང་
གིས་གཡོ་བ་མྱ་ངན་ཤུགས་རིང་བཞིན། །མི་བདག་དྲི་མ་ཅན་གྱི་
གོས་གྱོན་པ། །མྱ་ངན་གཟུགས་ཅན་བཞིན་དུ་སྐྱེ་བོས་མཐོང་། །



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
-
-
---
--
དེ་ནས་སྔོན་སྐྱེད་ཚལ་དུ་བྲོས་པ་བཙུན་མོའི་ཚོགས་འགའ་ཞིག་
ཡང་དེ་ན་འོང་བ་དེ་རྒྱལ་བུ་གཞོན་ནུ་རྒྱང་རིང་པོ་ནས་མཐོང་ནས་་
གཏམ་བྱུང་བ། ཀྱེ་སྐྱེད་ཚལ་བསྲུང་བ། ཕ་གི་ལ་རྒྱལ་བུ་དང་མདུན་
ན་འདོན་དག་གང་དུ་བཞུད་འདྲི་བར་བྱའོ། །ཞེས་ཉེ་བར་འོང་ནས་
སྨྲས་པ། ཚལ་འདི་བཞིན་དུ་གྱུར་ན་ད་རྒྱལ་བུ་གཞོན་ནུ་དང་མདུན་
ན་འདོན་པ་དག་གང་དུ་བཞུད་སྨོས་ཤིག དེ་ཐོས་ནས་གཞོན་
ནུས་སྨྲས་པ། འབངས་ཀྱི་བུ་མོ། རྒྱལ་བུ་གཞོན་ནུར་གྱུར་པ་དེ་ནི་
ངའོ། །མདུན་ན་འདོན་དེ་ཀུན་ཆ་མ་མཆིས་སོ། །དེ་སྐད་སྨྲ་བ་ལས་
བརྟགས་ཏེ་གཟོད་ཤེས་ནས་བཙུན་མོའི་འཁོར་ཡིད་ཀུན་ནས་ཞུམ་་་
པར་གྱུར་ཏེ་སྐད་གདངས་ཆུང་ངུས་སྨྲས་པ། དུས་འདི་སྙེད་ཅིག་
འདས་ན་ལྷ་ཡུལ་གང་དུ་བཞུད། གང་དུ་ཟས་དག་འཚོལ་བར་བྱས།
དེ་སྐད་སྨྲས་ནས་མཆི་མའི་རྒྱུན་འབབ་པའི་མགྲིན་པ་འགག་སྟེ་ཚིག་
གཞན་ཡང་འགའ་ཞིག་སྨྲ་བར་འདོད་པ་ཡི་གེ་འཁྲུལ་བས་སྒྲ་མི་་་་་་
གསལ་བར་གྱུར་ཏོ། །ཕྱོགས་དེ་ན་ཆོ་ངེའི་སྒྲ་གྲག་པ་ཕོ་བྲང་འཁོར་
པའི་སྐྱེ་བོ་འགའ་ཞིག་གིས་ཐོས་ནས། རིངས་པ་རིངས་པར་སྐྱེད་
མོས་ཚལ་གྱི་ནང་དུ་འོངས་པ་དེ་རྣམས་རྒྱལ་བུ་གཞོན་ནུ་བཙུན་་་་་་
མོའི་ཚོགས་ཀྱི་ནང་དུ་འདུག་པ་མཐོང་ངོ༌། །རྒྱལ་བུས་ཀྱང་སྐྱེ་བོས་
གོས་ཧྲུལ་པོ་གྱོན་པ་མ་ཧེའི་རྒྱབ་བཞིན་དུ་རྡུལ་གྱིས་གོས་པ་སྔོན་གྱི་་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འབངས་དེ་དག་མཐོང་ངོ༌། །མཐོང་ནས་ཕན་ཚུན་གཅིག་གིས་
གཅིག་ཤེས་པར་གྱུར་དེ་གཏམ་བྱུང་བ། དེ་རིང་མིའི་འཇིག་རྟེན་
འདི་ན་ཡུ་བུ་ཅག་སྡུག་བསྔལ་གཅིག་ལ་སྦྱར་བ་ནི་ཀྱི་ཧུད། འོན་
ཀྱང་སྲོག་གི་འཚོ་བ་མ་བཏང་བ་འདི་ཡང་སྐལ་བ་དང་ལྡན་པས་སོ།།
གང་ཡང་སྐྱེ་བོས་འབད་པའི་ནོར། །མི་རྙེད་དངོས་གང་འགའ་ཡང་
མེད། །སྐྱེ་བོ་མེད་ན་ནོར་གྱིས་ཅི། །ད་ནི་ནགས་ཀྱི་སྤྲེའུ་བཞིན། །ཁ་
ཟས་དོན་དུ་ཀུན་ཏུ་འགྲོ། །འགྲོ་ཞིང་ནོར་ཡང་འཚོལ་བར་བྱེད། །
ས་ལུའི་འབྲས་ཀྱི་ས་བོན་ཡང་། །མི་རྣམས་དགེ་བ་བྱས་པ་བཞིན། །
ད་ལྟ་ཉིད་ནས་འཚོལ་བར་བྱ། །གལ་ཏེ་རང་དོན་ལ་རྨོངས་པ། །ལེ་
ལོས་ཉལ་ཞིང་གཉིད་བཞིན་དུ། །གོམ་པ་འདོར་བ་མེད་པར་ནི། །
འཇིག་རྟེན་ཕ་རོལ་འགྲོ་བར་འགྱུར། །དེ་སླད་མཚན་མོའི་ཐུན་གྱི་
མཐར། །ལངས་ནས་རྩོལ་བ་ཆེན་པོ་ཡིས། །ནོར་ལྡན་གཞན་ལ་བླང་
བ་དང་། །འཇབ་བུས་བརྐུ་དང་སྟོབས་ཀྱིས་བླངས། །ཞེས་ཐམས་
ཅད་ཀྱི་མཆིལ་ལྷམ་སྟ་གོན་བྱས་ཏེ་ཝ་དང་ཁྭ་བཞིན་དུ་དང་པོ་ཟས་་
འཚོལ་བར་བྱས་ནས་ཟས་རྙེད་པ་དང་། དེ་ནས་ནོར་དང་འབྲས་ས་
ལུའི་ལས་ཀྱི་མཐའ་བཟུང་བར་བྱས་སོ། །དེ་ལ་འདི་སྐད་ཅེས་བྱ་སྟེ། །
འཁོར་བ་རྨི་ལམ་ལྟ་བུ་དེ། །བྱིས་པའི་སྐྱེ་བོས་མི་ཤེས་པ། །སྡུག་
བསྔལ་ཀུན་གྱི་གནས་སྐབས་དེ། །ལས་མཐུན་རྒྱུ་ཡི་སྟོབས་ཆེ་བས། །



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
མི་བདག་སྟོབས་ནི་ཕྱོགས་བྱས་དེ། །འབངས་དང་མཚུངས་ཤིང་
མཉམ་པར་བཀོད། །མྱ་ངན་དགའ་བ་ལྷན་ཅིག་རྫོགས། །དེའི་དུས་
ན་ཕོ་བྲང་འཁོར་བའི་སྐྱེ་བོ་དེ་དག་གིས་ཕྱོགས་ཀུན་ཏུ་སོང་ནས་་་་་
ཟས་དང་ནོར་ཅུང་ཟད་རེ་རྙེད་དེ་འབྲས་ས་ལུའི་ལས་ཀྱི་མཐའ་་་་་་
བཟུང་ཞིང་འདུག་གོ །མི་བདག་ནི་སྔོན་བཞོན་པས་འགྲོ་བ་ཞིག་སྟེ་
ད་འབངས་བཞིན་རྐང་པས་འགྲོ་བའི་ལུས་སྒྱུ་རྩལ་ནི་ཆུང་ངུར་གྱུར་
ལ། བཞོན་པར་འོས་པ་ནི་ཅི་ཡང་མེད་པའི་རྒྱུ་དེས་འབངས་བས་
ཀྱང་མིའི་བདག་པོ་ལྷག་པར་རྒུད་པར་གྱུར་ཏེ་བསམ་པ། སྔོན་གྱི་
རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་དེས་ཀྱང་འབངས་་་་
ལས་བླངས་པའི་ནོར་གྱིས་མཛོད་བཀང་བ་ཡིན་ན། ད་ཡང་ངས་ཕོ་
ཉ་དག་བཀྱེ་ནས་ཡུལ་ཐག་རིང་པོ་ན་ཡོད་པའི་འབངས་རྣམས་ལ་་་
ནོར་བསྡུས་ཏེ་བང་བ་གང་བར་བྱའོ་སྙམ་ནས། ཕོ་ཉ་བ་བོས་ཏེ་
སྨྲས་པ། ཁྱོད་འདི་ནས་སོང་ལ་འཇང་ཡུལ་གྱི་གྲོང་ཁྱེར་དང་གྲོང་
བརྡལ་དང་རི་བྲག་པའི་སྐྱེ་བོ་ཀུན་ལ་རྒྱལ་པོའི་ཚིག་གིས་ནོར་་་་་་་་་
བསྡུད་པར་གྱིས་ཤིག ནོར་སྦྱིན་པ་དེ་ལྟ་ན་ལེགས། གལ་ཏེ་ཉུང་
དུར་སྦྱིན་པའམ་མེད་ཅེས་བརྗོད་པ་དེ་ནི་ང་ལ་བརྙས་པ་བྱ་བ་གང་
ཡིན་པ་དེ་ནི་དུས་མི་རིང་བ་ན་དཔུང་གི་ཚོགས་ཆེན་པོའི་སྟོབས་ཀྱི་་
ནོར་ཀུན་བླང་བར་བྱས་ཏེ། སྐྱེས་བུ་དེ་ཡང་གོས་དང་བྲལ་བར་བྱས་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ནས་བཅིངས་ཏེ་ངའི་མདུན་སར་འོང་བ་ཡང་ཡོད་དམ་ཅེས་སྨོས་་་་་
ཤིག ཕོ་ཉས་བཀའ་བཞིན་འཚལ་ཞེས་མི་བདག་ལ་ཕྱག་བྱས་ཏེ་
ཕྱོགས་དེ་ནས་སོང་ཏེ་ཕྱོགས་ཀུན་ཏུ་རྒྱུ་ཞིང་གྲོང་ཁྱེར་གྱི་ལམ་པོ་་་་
ཆེར་འགྲོ་བ་དང་། གྲོང་བརྡལ་དང་རི་བྲག་པ་ཀུན་གྱི་གཏམ་དེ་
གོ་བར་བྱས་པ་དང་། འཇང་ཡུལ་གྱི་མཐའི་རི་བྲག་པའི་སྐྱེ་བོ་
ངན་པ་ཆོམ་རྐུན་པ་དེ་རྣམས་ཀྱིས་ཀྱང་གཏམ་དེ་གོ་ནས་ཕྱོགས་་་་་
གཅིག་ཏུ་འདུས་ཏེ་གཏམ་དེ་ཡང་དང་ཡང་དུ་གླེང་བར་བྱེད་པའི་་་་
སྐབས་དེར། ཆོམ་རྐུན་པ་རྒན་པོ་སྨ་ར་ཁྲ་བོ་ཅན་ཞིག་གིས་འདི་
སྐད་ཅེས་སྨྲས་སོ། །སྔོན་ང་བྱིས་པའི་ན་ཚོད་དང་ལྡན་པ་དེའི་ཚེ་རི་
བྲག་ལ་ཡུ་བུ་ཅག་མི་བདག་གི་གཏམ་ཐོས་པར་ཟད་ཀྱིས་མཐོང་བ་་་
ནི་འགའ་ཡང་མེད་དོ། །ཕྱིས་མི་ལོ་འགའ་ནས་ནོར་དང་འབྲུ་ཅུང་
ཟད་བླང་བ་བྱིན་པ་ལས་དཔྱ་ཁྲལ་དུ་བསྒྱུར་དེ་གཡོ་ཐབས་ཀྱི་ཡུ་བུ་་
ཅག་འབངས་ཀྱི་གྲངས་སུ་ཆུད་པ་འདི་ལ། ད་ནི་གཡོན་ཅན་དེ་ཤི་
ནས་རིང་པོ་མ་ལོན་པར་རྒྱལ་བུ་ངན་པ་རྒྱལ་སྲིད་ལས་ཉམས་པ་་་་་
འདིས་ཀྱང་ཡུ་བུ་ལ་ནོར་བསྡུད་པར་བྱེད་པ་ལ་ལྟོས། འཇིག་རྟེན་ན་
མཐོ་བ་དང་དམའ་བ་གང་ཡིན་པ་ནི་ལས་ཀྱི་སྤྲུལ་པ་ཙམ་དུ་ཟད་ཀྱི་
དཔུང་པའི་མཐུ་མེད་པ་འདི་ལ་ཅིའི་ཕྱིར་ནོར་སྦྱིན་པར་བྱེད། མི་
བདག་བཞིན་དུ་རང་དབང་དུ་བྱེད་པའི་དུས་ཤེས་པར་གྱིས་ཤིག
༣



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
དེ་ནས་ཆོམ་རྐུན་པ་ཀུན་མགུ་བར་གྱུར་ཏེ་སྨྲས་པ། ནོར་ལྡན་ནོར་
འདོད་རྣམས་ཀྱི་གཙོ། །ཆུ་བོའི་ཕ་རོལ་བརྒལ་འདོད་ན། །རྣ་བ་
འཛིན་པ་གཙོ་བོར་གྱུར། །བློ་ལྡན་རིག་པའི་ཁྱད་པར་ལས། །དེ་
རིང་སླན་ཆད་བདག་ཅག་གི །གཙོ་བོ་ལ་ནི་ཁྱོད་ཉིད་བཀུར། །དེ་
སྐད་ཅེས་སྨྲས་པ་དང༌། ཆོམ་རྐུན་པ་རྒན་པོ་དེས་ཡང་སྨྲས་པ། །
དུལ་བའི་ཚོགས་ཀྱིས་མཆོད་པ་ཐོབ། །ནོར་འདོད་ཚོགས་ན་བདེ་
བའི་རྒྱུ། །དཔུང་བའི་ཚོགས་ཀྱིས་དགྲ་ལས་རྒྱལ། །དེ་སླད་ཡུལ་
གཞན་རི་བྲག་གི །ཆོམ་རྐུན་ཀུན་ཀྱང་ཚོགས་སུ་བསྡུད། །སྟོབས་
ཀུན་གཅིག་ཏུ་སྤུངས་པའི་སྟོབས། །ཆོམ་རྐུན་ལྔ་བརྒྱའི་སྟོབས་འདི་
ལ། །རྒོལ་བྱེད་མི་བདག་དཔུང་གི་ཚོགས། །རི་སྐྱེས་བྱ་ཡི་ཚོགས་པ་
དེ། །གལ་ཏེ་ཉེ་བར་འོངས་གྱུར་ན། །ཇི་ལྟར་མཁའ་ལྡིང་འགྲོ་བ་
ཡིས། །སྤྲིན་རྣམས་གཏོར་བ་བཞིན་དུ་བྱ། །ཞེས་དེས་ཕོ་ཉ་བཏང་
སྟེ། ཡུལ་གཞན་གྱི་རི་བྲག་པ་ཀུན་ལ་སྨྲས་པ། སྔོན་ཆད་ཡུ་བུ་ཅག་
མིའི་བདག་པོའི་འབངས་སུ་གྱུར་པ་དེའི་ཚེ་ནོར་གྱི་དབྱིག་ཀུན་དང་
བྲལ་བར་བྱས་ཏེ། ཐ་ན་གོས་གསར་བ་རེ་བགོས་པ་ལ་ཡང་ནན་
གྱིས་བལྟས་ཏེ། དེ་ལ་ནོར་ཡོད་པ་བརྟགས་ཏེ་རྒྱུ་མེད་པར་ཆད་པས་
བཅད་པ་སྙིང་རྗེ་མེད་པ་མ་བསྡམས་པ་འཁྱོག་པོའི་བསམ་པ་གཞུའི་
རིམ་པ་དང་མཚུངས་པ་ལས་ཕོ་ཉའི་རྒྱུད་ལས་འཕོས་པའི་མདའ་་་་
15



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འགའ་ཞིག་ད་དུང་ཡང་རྒྱལ་བུ་ངན་པ་འདིས་འཕང་བར་བྱེད་ཀྱི།
ཁྱེད་ཅག་འབྲས་ས་ལུའི་ལས་ཀྱི་ངལ་བ་ནི་རང་གིས་བྱེད་ཅིང་འབྲུ་་་
དང་ནོར་ཀུན་རྒྱལ་པོ་ལ་བྱིན་པར་འདོད་པའི་སྐྱེ་བོ་དག་བཏང་་་་་་
སྙོམས་སུ་འདུག་ཅིག དེ་ལས་སུ་དག་དེང་སླན་ཆད་རང་ཁྱིམ་དུ་
བདེ་བར་འཚོ་ཞིང་། གླུ་དང༌། གར་དང་། རྩེད་མོས་དགའ་བར་
འདོད་པ་གང་ཡིན་པ་དེ་དག་དཔུང་གི་ཚོགས་འདིའི་ནང་དུ་འོང་་་
བར་བྱོས་ཞེས་འཕྲིན་བསྐུར་ཏེ་བཏང་བ་ལས་ཡུལ་གྱི་མཐའི་རི་བྲག་
པ་ཀུན་འདུས་ནས་བསམས་པ། སྔོན་ཆད་སྡུག་བསྔལ་ལ་སྦྱར་ཞིང་
ཉོན་མོངས་པས་ཆོག་གི་ངེས་པར་ཆོམ་རྐུན་པའི་ནང་དུ་འགྲོ་བར་་་་་
བྱས་ནས་སླན་ཆད་བདེ་བར་འདུག་པ་དེ་ལྟར་བྱའོ་སྙམ་ནས་ཡ་་་་་་
ལད་ནི་བགོས། མཚོན་རྣམས་བཟུང་ནས་དེ་ཡང་ཆོམ་རྐུན་པའི་
དཔུང་གི་ཚོགས་སུ་སོང་བ་རི་བྲག་པ་གཞན་དག་གིས་མཐོང་ནས་་་
གཏམ་གླེང་བ། ཤེས་ལྡན་དག་ཅིའི་ཕྱིར་ཡ་ལད་དག་བགོས་ཤིང་
མཚོན་ཆ་ཡང་བཟུང༌། སྨྲས་པ། རྒྱལ་བུ་ངན་པ་རྒྱལ་སྲིད་ལས་
ཉམས་པ་འདི་ད་དུང་ཡང་ཡུ་བུ་ལ་ནོར་སྡུད་ཅིང་མཐོ་འཚམ་པར་་་
བྱེད་དེ་ཚིག་ངན་པའི་མཚོན་ཆ་འཕྱར་བར་བྱེད་པ་མི་ཤེས་སམ།
གཞན་ཡང་ཚིགས་སུ་བཅད་དེ་སྨྲས་པ། གླང་ཆེན་རྒན་པོ་ཉིན་གུང་
གི །ཚ་བས་གདུང་བ་འགྲོ་བ་དེ། །བསིལ་བའི་སྐབས་ནི་མ་ཐོབ་ལ། །
，
16
=
|
+
-
=
, བ
--
-
-
--
-



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ངེས་པར་འདམ་དུ་བྱིང་བར་འདོད། །རྒྱལ་བུ་ངན་པ་ཆོག་མི་ཤེས། །
འབངས་ལས་བླངས་པའི་ནོར་དང་འབྲུས། །བུད་མེད་གླུ་མཁན་
གསོ་བར་བྱེད། །འདི་ལ་བཀུར་བསྟི་བྱ་བ་དང་། །རྡོ་བའི་ཞྭ་ནི་གྱོན་
པ་ན། །ལུས་ལ་སྡུག་བསྔལ་བསྐྱེད་པ་ཡིན། །ཞེས་སྨྲས་པ་དང་། རི་
བྲག་པ་དེ་རྣམས་ཀྱི་བསམ་པ། ངེས་པར་བདེན་པའི་ཚིག་འདི་སྔོན་
ནས་ཐོས་ན་དེ་ཙམ་གྱི་སྡུག་བསྔལ་བར་མི་འགྱུར་བ་ཞིག་སྟེ། ད་ནི་
འདི་རྣམས་དང་ལྷན་ཅིག་འགྲོ་ཞིང་། བྱ་བའི་རིམ་པ་མཚུངས་པར་
བྱའོ་སྙམ་ནས་ཡ་ལད་བགོས་ཤིང་མཚོན་ཆ་བཟུང་སྟེ། ཚུལ་དེས་
ཆོམ་རྐུན་པ་ལྔ་བརྒྱའི་དཔུང་གི་ཚོགས་པ་དེ་མི་བདག་གི་ཕོ་ཉས་་་་་
མཐོང་བར་བྱས་ཏེ། སྔོན་གྱི་ཆོམ་རྐུན་རྒན་པོས་སྨྲས་པ། རྒྱལ་པོའི་
ཚིག་གིས་ནོར་བསྡུད་པར་འདོད་ན་རི་བྲག་པ་ཀུན་འདིར་མཆིས་་་་
ནས་ཁྱོད་ལ་ཉན་པར་འདོད་ཀྱིས་སྨོས་ཤིག་ཅེས་སུན་ཕྱུང་བ་དང་།
ཕོ་ཉ་སྐྲག་སྟེ་ལུས་རབ་ཏུ་འདར་བ་ཏ་ལའི་ལོ་འདབ་རླུང་གིས་་་་་་་
བསྐྱོད་པ་བཞིན་དུ་ཅང་མི་སྨྲ་བར་འདུག་ནས། དེའི་མཚན་མོ་མྱུར་
བ་མྱུར་བར་བྲོས་ཏེ། དེ་སོང་སོང་བ་ལས་ཉིན་ཞག་འགས་མིའི་
བདག་པོའི་ཕོ་བྲང་དུ་སོང་ནས་མི་བདག་གི་སྤྱན་སྔར་དུལ་བ་་་
བཞིན་དུ་ཅང་མི་སྨྲ་བར་འདུག་གོ །མི་བདག་གིས་སྨྲས་པ། ལེགས་
པར་འོངས་སམ་ནོར་བསྡུད་པ་ལ་དུབ་པར་མ་གྱུར་ཏམ། ཞེས་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གསེར་གྱི་སྣོད་ནས་ཆང་གི་ལྷག་མ་བྱིན་པ་ཕོ་ཉས་བཏུང་བར་བྱས་་་
ཕྱག་བྱས་ཏེ་གསོལ་བ། ལྷའི་རྒྱལ་སྲིད་འཕེལ་བའི་སླད་དུ་འབངས་
ཀྱི་ངལ་བ་འབྲས་བུ་མཆིས་པར་གྱུར་ན་ངལ་བ་ལ་ཅི་ཞིག་འགྱོད།
འོན་ཀྱང་འཇང་ཡུལ་གྱི་གྲོང་ཁྱེར་བ་ཀུན་ལྷས་ཇི་སྐད་གསུངས་པ་་་་
བཞིན་དུ་ནོར་དང་འབྲུའི་སྐྱེས་དང་ལྷན་ཅིག་མི་བདག་བལྟ་བའི་་་་
སླད་དུ་སྐྱེ་བོ་རང་ཉིད་ཀྱི་དུས་མི་རིང་བ་ན་འོངས་པ་ལགས་ཏེ།
འཇང་ཡུལ་གྱི་མཐའི་རི་བྲག་པའི་སྐྱེ་བོ་མཐའ་འཁོབ་པ་འགའ་ཞིག་
ཚུལ་དེ་ལས་བཟློག་སྟེ་མིའི་བདག་པོའི་བཀའ་ལ་ལན་མི་འདོན་ན། །
ལྷས་བདག་ལ་བཟོད་པར་མཛོད་ཅིག དེ་ཐོས་ནས་མི་བདག་
བཞིན་རབ་ཏུ་གཡོ་བའི་རྣ་རྒྱན་གྱི་མེ་ཏོག་ཨུཏྤལ་ཟུང་གིས་མཁུར་་་་
ཚོས་ལ་བསྣུན་པར་བྱེད་བཞིན་དུ། འདི་སྐད་ཅེས་སྨྲས་སོ། །ཡུལ་གྱི་
མཐའ་ན་འདམ་ལྡུམ་དང་ཆུའི་བཏུང་བ་ཙམ་གྱི་འཚོ་བས་འཚོ་བ་་་་
སྤྲེའུ་ལྟ་བུ་འགའ་ཞིག་ཡོད་པ་ཐོས་ན། འདི་འདྲ་བས་ཀྱང་ངའི་
བཀའ་ལ་འགོངས་པར་བྱེད་ཀྱིས། ཁྱོད་མྱུར་བར་སོང་ལ། མདུན་
ན་འདོན་དང་། དམག་དཔོན་དང་། ཕོ་བྲང་འཁོར་པའི་སྐྱེ་བོ་ཀུན་
མི་བདག་གི་མདུན་སར་འོང་བར་གྱིས་ཞེས་བཀའ་བསྒོས་པ་བཞིན་་
བྱས་པ་དང་། མི་བདག་གིས་སྨྲས་པ། ཡུ་བུས་ཡབ་མེས་ཀྱི་ས་ཆེན་
པོ་དཔུང་པས་བཟུང་ནས་ཡུན་དེ་སྙེད་ཅིག་འདས་པ་ལས། འཇང་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཡུལ་གྱི་མཐའ་ན་ལ་ཕུག་དང་ཉུང་མའི་ལོ་མ་འདམ་ལྡུམ་གྱི་ཟས་་་་་
དང་ཆུའི་བཏུང་བའི་འཚོ་བས་འཚོ་བ་ནགས་ཀྱི་སྤྲེའུ་མི་བསྲུན་པ་་་
ལྟ་བུའི་རི་བྲག་པའི་ཚོགས་ཀྱིས་ངའི་གསུང་ལ་ལན་མི་འདོན་ཅིང་།
ཇི་མི་སྙམ་པ་འཆི་བའི་སར་འགྲོ་བ་ལ་མངོན་དུ་ཕྱོགས་པ་རྨོངས་པ་་
བག་མེད་པ་གདོལ་པ་འགའ་ཞིག་ཡོད་པ་ཕོ་ཉ་བས་མཐོང་ནས་་་་་་
མྱུར་བར་དཔུང་གི་ཚོགས་བཤོམས་ལ་གང་དུ་ཡོད་པའི་ཕྱོགས་་་་་་་
མཚོན་པར་བྱ་བའི་ཕྱིར། ཕོ་ཉ་འདི་དཔུང་གི་སྔོན་དུ་འགྲོ་བར་གྱིས་
ལ་སྐྱེ་བོ་ངན་པ་བུ་དང་ཆུང་མ་ཉེ་དུ་རྩ་ལག་ཀུན་དུས་གཅིག་ཏུ་་་་་་
སྲོག་དང་བྲལ་བར་གྱིས་ཤིག གལ་ཏེ་ལེ་ལོས་སོང་ན་དེ་དག་བྲོས་
སོ་ཞེས་པའི་གཏམ་ངན་པ་ང་ལ་མ་སྨྲ་ཞིག་ཅེས་ཕོ་བྲང་འཁོར་པའི་་
སྐྱེ་བོ་དེ་དག་དང༌། མདུན་ན་འདོན་དེ་དག་གི་མི་བདག་ལས་
གཏམ་དེ་ཐོས་ནས་རང་ཁྱིམ་དུ་སོང་སྟེ་འགྲོ་བའི་སྟ་གོན་བྱས་ནས་་་
ཐོ་རེངས་ཀྱི་དུས་རྒྱལ་པོའི་རྔ་བོ་ཆེ་སྔར་བས་གྲངས་མང་པ་་་་་་་་་་
བརྡུངས་པ་དང་། བཟའ་བཏུང་ཡང་ཚར་བར་བྱས་ཏེ་ཡ་ལད་
བགོས་ཤིང་མཚོན་ཆ་ཐོགས་ནས། མི་བདག་གི་ཕོ་བྲང་དང་ཉེ་བར་
དར་རླུང་གིས་བསྐྱོད་པའི་ཕྱོགས་དེ་ན་འདུ་ཞིང་འདུག་གོ །
དེ་ནས་ཉི་མ་འགའ་འདས་པ་དང་། དཔུང་གི་ཚོགས་ལམ་པོ་
ཆེར་འགྲོ་བ་དེ། དཔེར་ན། དུག་སྦྲུལ་ཟངས་མིག་འགྲོ་བ་བཞིན་དུ་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལམ་གྱི་ངོགས་གཉིས་ཀྱི་ལྗོན་པ་རྣམས་ཉམས་པར་བྱས་ཤིང་། གྲོང་
ཁྱེར་དང་གྲོང་རྡལ་ཀུན་ཉམས་པར་བྱས་སོ། །གྲོག་སྦུར་མང་པོ་རྫི་
བར་བྱས་པའི་ཁྲག་གིས་དམར་བ་བྱི་རུའི་རྡོ། །ཀུན་ནས་ཉམས་བྱེད་
ལག་འགྲོ་དམན་པ་གང་གི་འགྲོ་བའི་ཞར་ལ་ཡང་། །གྲོང་ཁྱེར་
བཅོམ་པའི་བུད་མེད་ཆོ་ངེ་མི་འམ་ཅི་མོས་བླངས་པའི་གླུ། །འཁྲི་
ཤིང་མེ་ཏོག་ལྗོན་པས་ལུས་སྒྲིབ་ནགས་ཀྱི་ལྷ་མོ་འདྲ་བ་འདི། །ལྷ་ཡི་
བུད་མེད་མི་མངོན་མཁའ་ལ་འགྲོ་བ་ཡིན་གྱི་ཇི་ཞིག་གུ། །དེའི་དུས་
སུ་བྱང་ཆུབ་སེམས་དཔའ་འཇིག་རྟེན་དབང་ཕྱུག་ལམ་པོ་ཆེ་དང་ཉེ་
བའི་ནགས་ཚལ་དབེན་པ་ཞིག་ཏུ་འདུག་ནས་འོ་མ་དང་ཞོའི་ཡོ་་་་་་
བྱད་ཀུན་ཚང་བ་རིམ་གྲོ་པ་ཀུན་ཏུ་བཟང་པོས་ཉེ་བར་སྟོབ་པར་་་་་
བྱེད་པ་དེ་གཉིས་ཀྱིས་གླུའི་སྒྲ་འདྲ་བ་དེ་ཐོས་ནས་གཏམ་གླེང་བ།
སྔོན་ནགས་འདིར་འདུག་ནས་ཡུན་རིང་མོ་ཞིག་ལོན་པ་ན་ཀླུའི་་་་་་
གདངས་འདི་འདྲ་བ་མ་ཐོས་ན། ད་ནི་ས་གཞི་ཀུན་ཏུ་མཛེས་པ་མེ་
ཏོག་གི་ཆུན་འཕྱང་དུ་མས་སྤུད་པར་བྱས་ཤིང་། ཡལ་ག་ཅན་གྱི་
ལག་པས་ཀུན་ནས་འཁྱུད་པར་བྱས་པ། འདོད་ལྡན་རྣམས་ལ་
མངོན་པར་འདོད་པ་སློབ་པ་བཞིན་དུ་དཀའ་ཐུབ་ཀྱི་ནགས་ཚལ་་་་
འདི་ཡང་ཆགས་ལྡན་དུ་བྱས་ཏེ་ར་རོ་དང་མཚུངས་པ་འདི་ཅི་ལ་
སྐྱེས་སྙམ་ནས་རིམ་གྲོ་པ་རི་ལས་བབས་ཏེ་ཕྱོགས་གང་དུ་གླུ་བླང་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བའི་ཕྱོགས་ན་སོང་བ་དང༌། དེས་རྒྱང་རིང་པོ་ནས་བལྟས་པ་ན་
སྦྲུལ་སྦྲམ་ཆེན་ཟངས་མིག་གི་ལུས་ལྟར་རིང་བ་ཞིག་ཀྱང་འོང་གི་་་་་
ངེས་པར་དེ་ལས་སྐྱེས་པའི་འཇིགས་པས་གྲོང་ཁྱེར་བ་དག་བཅོམ་་་་
པའི་ཆེད་ལམ་པོ་ཆེ་ནས་འོངས་པ་དང་གྲོང་ཁྱེར་ཀུན་བྱེར་ནས་་་་་
ནགས་ཚལ་དང་ཉེ་བར་བུད་མེད་དག་ཆོ་ངེ་སྒྲོག་པ་ཡིན་པར་ཤེས་་་
ནས་རིངས་པ་རིངས་པར་འོངས་ནས་ང་ལ་འདི་སྐད་ཅེས། མི་འམ་
ཅི་མོས་བླངས་པའི་གླུ་མ་ལགས་ཏེ། འདི་ནས་ཧ་ཅང་མི་རིང་བའི་
ནགས་འདབ་འདི་ན་གྲོང་ཁྱེར་བའི་བུད་མེད་ཆོ་ངེ་སྒྲོགས་པར་བྱེད་
ལ་ལམ་པོ་ཆེ་ནས་དུག་སྦྲུལ་ཟངས་མིག་གི་ལུས་ལྟར་རིང་བ་ཞིག་་་་་
ཀྱང་འོང་གི་ངེས་པར་དེ་ལས་སྐྱེས་པའི་འཇིགས་པས་གྲོང་ཁྱེར་བ་་་
དག་བཅོམ་པའི་ཆོ་ངེ་ཡིན་པར་བདག་སེམས་སོ། །ངས་སྨྲས་པ།
དུག་སྦྲུལ་ཡོད་པ་ངས་མ་ཐོས་ན། མི་བདག་གིས་བཏང་བའི་དཔུང་
གི་ལག་འགྲོ་དག་འོང་བ་མ་ཡིན་གྲང་། ངེས་པར་ཤེས་པར་བྱ་བའི་
སླད་དུ་རི་ལ་འཛེགས་ཏེ་བལྟས་པ་ན། དུ་བ་ལྟ་བུའི་སྦྲུལ་གྱི་ཁ་
རླངས་དཔག་ཚད་ཀྱི་བར་དུ་འགྲོ་བ་མེད་པ་ལ་བརྟགས་ནས་མི་་་་་
བདག་གིས་བཏང་བའི་དཔུང་གི་ལག་འགྲོ་ཡིན་པར་ངེས་སོ། ་་།
འཇིག་རྟེན་འདི་ན་རང་བཞིན་གྱི་སྡུག་བསྔལ་བའི་རྒྱུ་ལས་ཀྱི་ཤུགས་
ཀྱིས་བདས་པའི་ཉོན་མོངས་པའི་མེ་ལྕེ་ཀུན་ནས་འབར་བ་ལ་བུད་་་་
1
་21



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཤིང་དུ་མས་སྐྱེ་བོ་འཆི་བའི་སར་གོམ་གྲངས་ཀྱིས་ཉེ་བར་འགྲོ་བ་་་་་
བཞིན་དུ་བཞད་གད་དུ་གྱུར་ཏོ། །དེའི་ཚེ་རིམ་གྲོ་པ་ཀུན་ཏུ་བཟང་
པོས་ཚིགས་སུ་བཅད་དེ་སྨྲས་པ། མི་བདག་དྲག་པོའི་རིགས་སྔགས་
ཀྱིས། །བླང་བ་དཔུང་གི་ལག་འགྲོ་འདི། །ཅི་ཡི་སླད་དུ་ལམ་འདིར་
འོངས། །དུས་མིན་སྤྲིན་ནི་ནག་པོ་བཞིན། །འཇིག་རྟེན་དབང་ཕྱུག་
གིས་སྨྲས་པ། དམག་མིའི་སྐྱེ་བོའི་བཞད་གད་དང་། །གྲོང་ཁྱེར་བུད་
མེད་ཆོ་ངེ་འདི། །འགལ་བ་ན་ཡང་མྱ་ངན་གྱི། །རིམ་པའི་མཐའ་ནི་
མཚུངས་པར་འགྱུར། །དཔུང་གི་ཚོགས་གང་དུ་འགྲོ་བ་ཤེས་པའི་
སླད་དུ་རིམ་གྲོ་པ་ལམ་པོ་ཆེ་དང་ཧ་ཅང་མི་རིང་བའི་རྡོ་བ་ཞིག་གི་
སྟེང་དུ་འདུག་པ་དང་། དམག་མིའི་སྐྱེ་བོ་བཞིན་གནག་པ་མི་སྡུག་
པ་སྐྲ་ལོ་སྤྱི་བོར་བཅིངས་པ་མདའ་གཞུ་འཛིན་ཅིང་གོམ་པ་སྟབ་་་་་་
སྟབ་པོས་འོང་བ་ཞིག་མཐོང་ནས་སྨྲས་པ། ཀྱེ་སྐྱེས་བུ་དཔུང་གི་
ཚོགས་འདི་གང་དུ་འགྲོ། དེས་སྨྲས་པ། ཡུལ་གྱི་མཐའ་ནས་མི་
བདག་ལ་འདུད་པར་མི་བྱེད་པའི་རི་བྲག་པ་འགའ་ཞིག་གཞོམ་པའི་
སླད་དུ་དཔུང་གི་ཚོགས་འགྲོ། རིམ་གྲོ་པས་དེ་ཐོས་ནས་དཔུང་གི་
གཙོ་བོ་གང་དུ་ཡོད་པ་དེ་ན་སོང་སྟེ་དཔུང་གི་གཙོ་བོ་ལ་སྨྲས་པ།
དཔུང་གི་ཚོགས་གང་དུ་འགྲོ། གཙོ་བོས་སྨྲས་པ། འདི་ནས་ཧ་ཅང་
མི་རིང་བ་ན་རི་བྲག་པ་འགའ་ཞིག་མི་བདག་ལ་བརྙས་པར་བྱེད་དེ་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ནགས་ཚལ་གྱི་གཅན་གཟན་བཞིན་དུ་བག་ཡངས་སུ་འདུག་པ་དེ་་་་
གཞོམ་པར་འདོད། རིམ་གྲོ་པས་སྨྲས་པ། ཤིང་ཤུན་གྱི་གོས་གྱོན་པ་
ཀླ་ཀློའི་སྐྱེ་བོ་དག་གཞོམ་ནས་དེ་ལས་བླངས་པའི་ནོར་གྱིས་མི་་་་་་་
བདག་ལ་དགོས་པ་འགའ་ཡང་མེད་དེ་སྐྱེ་བོ་འདི་ཀུན་ངལ་བ་ཙམ་
དུ་ཟད་ཀྱི་སླར་ཟློག་ན་ངལ་བར་མི་འགྱུར་བ་ཞིག་གམ། དེས་ཡུན་
རིང་དཔྱད་ནས་བསམ་པ། ནགས་ཚལ་དུ་འདུག་པའི་ཉན་ཐོས་
འདིའི་སྨྲ་བ་ནི་ངེས་པ་བདེན་པར་སྨྲའོ་སྙམ་ནས་རྟ་ལས་བབས་་་་་་
ནས་རྐང་པ་ལ་བཏུད་དེ་སྨྲས་པ། ངེས་པར་བདེན་ནོ། །གལ་ཏེ་
རྒྱལ་སྲིད་ལ་ཕྱིའི་རྒོལ་བའི་དཔུང་དག་འོང་ན་འགྱེད་པར་རིགས་པ་
ཞིག་སྟེ། རི་བྲག་པ་འགའ་ཞིག་གཞོམ་པ་ནའང་དེ་ལས་ནོར་དང་
གྲགས་པ་ཐོབ་པར་མི་འགྱུར་བ་སྟེ། དེ་ལྟར་ནའང་ཉན་ཐོས་ཁྱོད་ཀྱི་
ཚིག་གིས་བདག་སླར་དཔུང་དང་ལྷན་ཅིག་ཕོ་བྲང་དུ་འགྲོ་བ་ལ་ནི་་་
ནོངས་པ་ཅི་ཡང་མེད་དོ། །ཞེས་སྨྲས་ནས། ཕོ་བྲང་དུ་སོང་སྟེ་མི་
བདག་ལ་ཕྱག་བྱས་ནས་གསོལ་བ། ཡུ་བུའི་ཡུལ་གྱི་ནགས་ཚལ་
དབེན་པ་ན་བྱང་ཆུབ་སེམས་དཔའ་འཇིག་རྟེན་དབང་ཕྱུག་དང་་་་་་
ཀུན་ཏུ་བཟང་པོ་བྱ་བ་གཉིས་དབེན་པ་ལ་འདུག་པ་དེས་དཔུང་གི་་་
ཚོགས་འོང་བའི་རྒྱུ་ཤེས་ནས་ང་ལ་འདི་སྐད་ཅེས། ཤིང་ཤུན་གྱོན་པ་
ཀླ་ཀློ་དག་གཞོམ་ནས་མི་བདག་ལ་འོས་པའི་ནོར་ནི་དེ་ལ་མེད་དེ།
-



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེ་སྲོག་དང་བྲལ་བས་ཀྱང་རྣམ་སྨིན་གནག་པ་ཙམ་དུ་བས་ཏེ་སྙན་་་་
པར་གྲགས་པ་ནི་མི་འབྱུང་ངོ༌། །བདེན་པའི་གཏམ་ནི་སུ་ལས་ཐོས་
ཀྱང་མི་བདག་ལ་གསོལ་བར་རིགས་པའོ། །མི་བདག་རེ་བའི་གཞོན་
པ་ཅན། །འཁྱོག་པོའི་ལམ་ལས་སླར་ཟློག་པ། །ཁ་ལོ་བསྒྱུར་བ་དེ་ཡི་
གཏམ། །ཉན་པར་འདོད་པ་མིན་པར་ཐོས། །དེ་ནས་མི་བདག་ཡིད་
མ་རངས་ཏེ་བཞིན་ཕྱོགས་ཏེ་སྨྲས་པ། རྒྱལ་སྲིད་འཕེལ་བའི་སླད་དུ་
ནི། །བྱ་བ་མིན་པ་དག་ཀྱང་བྱེད། །གཡོ་དང་སྒྱུ་ཐབས་དྲག་པོ་ནི། །
སྦས་པ་དུག་དང་མཚོན་བཞིན་འདེབས། །གླང་པོ་དུལ་བས་འགྲོ་བ་
དང་། །མི་བདག་བདེན་པར་སྨྲ་བ་དེ། །ཕ་རོལ་གཞོམ་པའི་ནུས་པ་
མེད། །དགྲ་ལས་རྒྱལ་བ་མིན་པ་དེ། །མཚོན་རྣམས་བསྙལ་བར་བྱས་
ནས་ད། །ལེ་ལོའི་གོམ་པས་སླར་འོང་བ། །རིགས་བྱེད་བསྟན་བཅོས་
མ་བསླབ་པར། །རང་བཞིན་གྱིས་ནི་རབ་དུལ་བ། །ཁྱོད་ནི་རིལ་བ་
སྤྱི་བླུག་དང༌། །ཤིང་ཤུན་བླང་བའི་འོས་སུ་གྱུར། །ཞེས་རྣམ་གྲངས་
དུ་མས་སྨད་པ་དང༌། མི་བདག་གི་མདུན་དུ་སྤོས་སྣོད་འཛིན་པ་
དང་། བསིལ་གཡབ་གཡོབ་པར་བྱེད་པའི་བྱིས་པ་རྣམས་ཀྱི་བཞད་
གད་བྱེད་པ་ལས་དེ་ཡང་ཞུམ་ཞིང་རང་ཁྱིམ་དུ་སོང་ནས་རས་བལ་་་
གྱི་གདན་ལ་གཞོགས་ཕབ་སྟེ་རྒུན་འབྲུམ་གྱི་ཆང་གི་རོ་མྱང་བར་་་་་་
བྱས་སོ། །ཕོ་བྲང་འཁོར་བའི་གཏམ་གླེང་བའི་སྐབས་དེ་གཞོན་ནུས་
24
·
ཀ-
--
+
-
=
-#
i
-
r



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཐོས་ནས། ཉི་མ་གཞན་པ་ལ་གཞོན་ནུས་མི་བདག་གི་མདུན་སར་
པུས་མོ་བཙུགས་ནས་འདི་སྐད་ཅེས་གསོལ་ཏོ། །ལྷའི་གྲགས་པ་མ་
ཡིན་པའི་རྔ་བོ་ཆེ་བརྡུང་པར་བྱེད་པའི་མདུན་ན་འདོན་འདི་དཔུང་
གི་གཙོ་བོ་ལ་ལྷ་བཞིན་ཅོད་པན་བཅིང་བར་བྱས་པ་འདིས་ཕ་རོལ་་་
གནོན་པ་ལ་གཟིགས། འདི་ནི་འབངས་ཀྱི་དགྲ་བོ་སྟེ། །འདི་ཡི་
མཛོད་ནི་གདུབ་བུས་བཀང་། །རིང་དུ་གནས་ཤིང་སླར་ལྡོག་པ། །
གུས་པའི་དང་བ་མཚོན་བྱ་བ། །མེ་ཏོག་རྣ་ཆ་ལྟ་བུ་ཡིས། །དགྲ་བོའི་
རྣ་བའི་རྒྱན་དུ་བཏགས། །ཕན་དང་གནོད་པ་མི་ཤེས་པ། །གང་
ལའང་ལན་མེད་བཞིན་འཛུམ་ལྡན། །མི་བདག་གསེར་གྱི་གཟུགས་
བརྙན་མཛེས། །གཞོན་ནུས་དེ་སྨྲས་པ་དང་། མི་བདག་སྐྱེངས་པར་
གྱུར་ཏེ་རི་མོར་བྲིས་པའི་རྣམ་པ་བཞིན་དུ་ཅང་མི་སྨྲ་བར་འདུག་གོ །
མི་བདག་ཁྲོ་བས་གཉིད་དང་བྲལ་བར་གྱུར་ཏེ། མཚན་མོ་ཐུན་བརྒྱ་
དང་ལྡན་པ་བཞིན་དུ་རིང་པར་གྱུར་ཏེ། ནམ་ཐོ་རེངས་ཀྱི་དུས་རྔ་
བོ་ཆེ་དལ་གྱི་བརྡུང་བ་ན་བསམ་པ། དཔུང་གི་ཚོགས་ཡོད་བཞིན་དུ་
ཅིའི་ཕྱིར་ཞུམ་པའི་སེམས་ཀྱིས་འདུག ད་དཔུང་གི་གཙོ་བོ་གསར་
བ་ཞིག་དང་ལྷན་ཅིག་དཔུང་འདི་ད་དུང་ཡང་བཏང་བར་བྱའོ་སྙམ་
མོ། །
དེ་ནས་ནམ་ལངས་པ་དང་ཕོ་བྲང་དང་ཧ་ཅང་མི་རིང་བ་ན།



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མདུན་ན་འདོན་རང་བཞིན་གྱིས་གཏུམ་པ་བསྟན་བཅོས་ལ་མི་གུས་་
པ་ཞིག་ཡོད་པ་དེ་བོས་ནས་སྨྲས་པ། དཔུང་འདིའི་སྟོབས་གང་ཡིན་
པ་དེ་མདུན་ན་འདོན་གྱིས་བསྐུལ་བར་བྱས་ཏེ། སླར་ཡང་རི་བྲག་པ་
ཀུན་གཞོམ་པར་གྱིས་ཤིག མདུན་ན་འདོན་ཡིད་རབ་ཏུ་དགའ་
བར་གྱུར་ཏེ་སྨྲས་པ། རྒྱ་མཚོ་བཞིའི་ཆུ་གཏེར་ཆུ་རླབས་ཀྱི་གོས་དང་
ལྡན་པར་འདི་ན་ཡུ་བུའི་དཔུང་གི་ཚོགས་གངྒཱ་འགྲོ་བ་སུ་ཞིག་གིས་་་
འགོག་པར་བྱེད་དེ། རི་བྲག་པ་དེ་རྣམས་སྔོན་འདིར་ཡུལ་ཞིག་བྱུང་
ཞེས་ཁང་པའི་རྗེས་ཀྱི་ས་གཞི་མི་མཉམ་པ་འཛུབ་མོས་མཚོན་པ་དེ་་་
ཙམ་དུ་ཞར་ལ་བྱེད་དེ། གཞན་ཡང་དཔུང་གིས་འགྲོ་བའི་དོན་དེ་
ཙམ་གྱིས་ནི་མི་བདག་གི་དགོས་པ་འགའ་ཡང་འགྲུབ་པར་མི་འགྱུར་
ཏེ། འདི་ནས་ཆུ་ཀླུང་རྟ་མཆོག་ཁ་འབབ་ཀྱི་བར་ན་མི་བདག་
གདུགས་གཅིག་པར་འགྱུར་བ་དེ་ལྟར་ངས་བྱེད་ཀྱི་ལྷ་ཐུགས་ལས་་་་
ཆུང་ངུས་སྐྱེད་མོས་ཚལ་དུ་མེ་ཏོག་ཤིང་གི་གྲིབ་མ་བསྟེན་པར་གྱིས་་་
ཤིག དེ་ཐོས་ནས་མི་བདག་ཡིད་མགུ་བར་གྱུར་ཏེ་གསེར་གྱི་སྣོད་
ལས་ཆང་གི་ལྷག་བླུད་ནས། དེ་ཡང་ཕོ་བྲང་གི་ཕྱི་རོལ་དུ་སོང་ནས་
ཕོ་བྲང་འཁོར་བ་ཀུན་ལ་འདི་སྐད་ཅེས་སྨྲས་སོ། །
དུས་མི་རིང་བ་ན་དཔུང་ཚོགས་བཤམས་པར་བྱེད་ཀྱི་མཚོན་་་་་
རྣམས་བརྡར་བར་བྱས་ཏེ་དུག་ཆུས་སྦགས་པར་གྱིས་ཤིག རི་བྲག་
26



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
པའི་ནོར་དང་འབྲུའི་བང་བ་གང་ཡིན་པ་དེ་སྔ་དྲོའི་དུས་ཀྱི་བཟའ་་་
བ་ཙམ་དུ་ཟད་ཀྱི། འདི་ནས་ཆུ་ཀླུང་རྟ་མཆོག་ཁ་འབབ་ཀྱི་བར་དུ་
འགྲོ་བའི་བཞོན་པ་སྟ་གོན་བྱོས་ཤིག ཀོ་ལྤགས་མཁན་གྱི་གྲོང་
བརྡལ་ལས་མཆིལ་ལྷམ་དག་ཀྱང་རིན་གྱིས་བླང་བར་བྱོས་ཤིག
འབྲས་ས་ལུའི་ལས་ཀྱི་མཐའི་སྐྱེད་རྣམས་ཀྱང་བསམ་པར་གྱིས་ལ་་་་
འབངས་ལ་བགོ་བར་གྱིས། ལོ་བཅུ་གཉིས་ཀྱི་བར་དུ་དཔུང་འདི་
ཕྱོགས་ཀུན་ཏུ་འགྲོ་བ་དེ་ཡང་ཤེས་པར་གྱིས་ཤིག ཅེས་ལམ་པོ་ཆེ་
དང་གྲོང་བརྡལ་གྱི་བར་དུ་འགྲོ་འོང་བྱེད་པ་ཀུན་ལ་གྲགས་པར་་་་་
བྱས་ནས། གང་གི་ཚེ་འགྲོ་བའི་བྱ་བ་ཀུན་ཚང་བ་ན་རྒྱལ་པོའི་ཕོ་
བྲང་དང་ཉེ་བའི་རུ་དར་རླུང་གིས་བསྐྱོད་པའི་ཕྱོགས་དེ་ན་འདུ་་་་་་
ཞིང་འདུག་གོ །དེ་ནས་དཔུང་གི་ཚོགས་ལམ་པོ་ཆེར་ཞུགས་པ་དེ་ཉེ་
བར་འོང་བ་སྤྲིན་ནག་པོ་དང་འདྲ་བ་དེ་ནགས་ཚལ་དབེན་པ་ན་་་་་་
འདུག་པ་བྱང་ཆུབ་སེམས་དཔའ་ཀུན་ཏུ་བཟང་པོ་རྩ་བ་དང།
འབྲས་བུ་དང་། ལོ་མ་འཚོལ་བའི་སླད་དུ་སོང་བ་དེས་མཐོང་ནས་
ངའི་ཤིང་དྲུང་གི་སྤྱིལ་བོ་ནས་འོངས་ཏེ་ང་ལ་འདི་སྐད་ཅེས་སྨྲས་སོ།།
དེ་རིང་ཕྱོགས་ཀུན་རྡུལ་གྱིས་གཡོགས་བྱས་པ། །ཉི་མ་འོད་མེད་སྤྲིན་
ནི་ནག་པོ་ཡི། །མལ་སྟན་དག་ལ་ཉལ་བར་བྱེད་པར་གྱུར། །དུས་
མིན་རླུང་གི་ཤུགས་ཀྱིས་རྙིང་བྱས་པ། །མེ་ཏོག་ཤིང་ལས་ལྟུང་བར་
27



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གྱུར་པ་ཡི། །མེ་ཏོག་འདི་ཡང་མྱ་ངན་བྱེད་པ་བཞིན། །རི་དང་
ནགས་ཚལ་གཡོ་བྱེད་དཔུང་གི་ཚོགས། །དྲག་པོ་ཉེ་བར་འོངས་པ་ཕ་
གི་གཟིགས། །ཞེས་སྨྲ་བ་ཐོས་ནས། ལམ་པོ་ཆེ་མཐོང་བའི་རི་ལ་
འཛེགས་ཏེ་བལྟས་པ་དང་། ལམ་པོ་ཆེའི་ངོགས་གཉིས་ལི་ཁྲིས་
དམར་བར་བྱས་པ་སའི་རྡུལ་གྱིས་བཟུང་བའི་འདབ་ཆགས་རྣམས་་་
ཀྱིས་འགྲོ་འོང་འགོག་པར་བྱེད་པ་དཔུང་གི་ཚོགས་འོང་བ་མཐོང་་་་་
ནས། ངས་སྨྲས་པ། འཁོར་བ་མཐའ་མེད་མུན་པས་བརྣགས། །
འཁོར་བ་ཆུ་སྲིན་ཁ་དང་ཉེ། །འཁོར་བའི་སྐྱེ་བོ་གང་དུ་འགྲོ། །ངན་
འགྲོར་འགྲོ་བ་ལྟ་བུ་འདི། །ལས་ནི་བདག་གིར་བྱ་བར་འགྱུར། །
ཀུན་ཏུ་བཟང་པོས་སྨྲས་པ། མི་ལྡོག་རི་ཡི་འབབ་ཆུ་བཞིན། །ལུས་
ནི་མི་རྟག་མཐའ་ཅན་འདི། །གནོད་པའི་ཚོགས་ཀྱིས་རྗེས་འགྲོ་བ། །
ཆུ་བརླབས་གཡོ་བའི་རིམ་པ་བཞིན། །འཁོར་བའི་རང་བཞིན་ཡིད་
ལ་བྱས་ཏེ་རྡོ་བ་ཞིག་གི་སྟེང་དུ་ངལ་གསོ་བར་བྱས་ནས་སླར་འོངས་
པ་དང་ཟས་ཀྱང་དུས་ལས་ཡོལ་བར་གྱུར་ཏོ། །དེ་ནས་དབྱར་གྱི་
དུས་རྫོགས་ལྡན་ལྟ་བུ་ཡང་སྐྱེ་བོ་ངན་པའི་རང་བཞིན་ལ་སྐྱོ་བ་་་་་་
བཞིན་དུ་འགྲོ་བར་ཉེ་བ་བྱའི་ཚོགས་ཀུན་སྐད་སྙན་པར་མི་སྒྲོག་་་་་་
ཅིང་མིག་དག་ཅུང་ཟད་ཟུམ་པས་བལྟ་བར་བྱེད་པ་ལུས་ཀྱི་སྤུ་ཡང་་་་
ལོང་ལོང་པོར་གྱུར་ཏེ་མྱ་ངན་བྱེད་པ་བཞིན་དུ་འདུག་གོ །མེ་ཏོག་
28



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ལྷུང་བའི་བུང་བ་དེ་རྣམས་སྐྱེ་བོ་དབུལ་པོ་གནས་མེད་པ་བཞིན་དུ་་་
འཁྱམས་པར་བྱེད་དོ། །དེ་རིང་མཁའ་ལ་སྤྲིན་རྣམས་འདུ་ཞིང་བྱེར་
བར་བྱེད་པ་འདིས། །འདུས་བྱས་ཀུན་གྱི་རང་བཞིན་བདག་ལ་
གསལ་བར་བསྟན་ནམ་སྙམ། །ལྗོན་པ་མཛེས་བྱེད་མེ་ཏོག་ཁ་དོག་
བཟང་པོ་ལྡན་པ་ཡང༌། །དུས་ཀྱི་སྐྱེས་བུས་རྐུ་བར་བྱས་ཏེ་འདི་ཡང་
མཛེས་པ་ཉམས། །དེའི་ཚེ་ས་གཞི་མཛེས་པ་དང་བྲལ་བར་གྱུར་པ་
ཀུན་ནས་བསིལ་བའི་རླུང་རྒྱུན་ཆགས་སུ་ལྡང་བ་བྱ་ཁྲུང་ཁྲུང་དང་་་་
ནེ་ལེ་དག་མཐའ་འཁོབ་ཀྱི་ཡུལ་དུ་འགྲོ་བའི་དུས་ན། དཔུང་གི་
ཚོགས་དེ་ཡང་ཆུ་བོ་དང་། ཆུ་ཕྲན་དང་། ནགས་ཚལ་དང་། རྡོ་
བའི་རི་ཀུན་ལས་བརྒལ་བར་བྱས་ཏེ་འོང་བ་རྒྱང་རིང་པོ་ནས་ཆོམ་་་
རྐུན་པའི་ཚོགས་ཀྱི་མཐོང་ནས་གཏམ་བྱུང་བ། དེ་རིང་ལམ་པོ་ཆེ་
རྡུལ་གྱིས་འགོག་པར་བྱེད་ན་ངེས་པར་རྒྱལ་བུ་ངན་པ་རྒྱལ་སྲིད་་་་་་་
ལས་ཉམས་པ་དེས་ད་ཡང་དཔུང་གི་ཚོགས་བཏང་བར་གདོན་མི་་་་
ཟའོ་སྙམ་ནས་གོ་མཚོན་ཐོགས་ཏེ་གཡུལ་འགྱེད་པ་ལ་སྤྲོ་བ་དང་་་་་་་
ལྡན་པས་སྡོད་ཅིང་འདུག་གོ །འཁོར་བ་ཆུ་སྲིན་འབྱུང་གནས་ན། །
ལས་ཀྱི་ཤུགས་ལྡན་མི་ལྡོག་པ། །སྐྱེ་བོ་ཉ་དང་རུས་སྦལ་ཀུན། །ཆོམ་
རྐུན་ཉ་མིད་ཆེན་པོ་ཡི། །དུས་ཀྱི་ཁ་རུ་རྒྱུག་པར་བྱེད། །དམག་མིའི་
སྐྱེ་བོ་དེ་དག་གིས་ཀྱང་ཆོམ་རྐུན་པ་ལྔ་བརྒྱ་རྡོ་བའི་རི་བོ་མཐོན་པོའི་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཁ་ན་ནམ་མཁའ་ལྡིང་ཀླུ་དག་འོང་བ་ལ་སྡོད་པ་བཞིན་དུ་མཐོང་ངོ་།
སྤུ་ཟིང་བྱེད་དེ་ལུས་ལ་རྡུལ་བྱུང་བར་གྱུར་ཏེ་སྨྲས་པ། ཀྱེ་གྲོགས་པོ་
དག་ཤེལ་གྱི་རི་བོ་བྱའི་ཚོགས་ཀྱི་རྐང་པ་འདྲེད་པར་བྱེད་པའི་ངོས་་
ན་ནམ་མཁའ་ལྡིང་བཞིན་དུ་འདུག་པ་འདི་སུ་ཞིག་ དཔུང་གི་
གཙོ་བོས་སྨྲས་པ། འདི་ནི་ཆོམ་རྐུན་པ་དག་རང་གི་ཁྱིམ་ནས་བྲོས་
ཏེ་འདི་ན་འོང་བ་ཞིག་སྟེ་ཡུ་བུའི་དཔུང་འདིའི་གཟི་བྱིན་མི་བཟོད་་་
དེ། ད་ལྟ་མདུན་སར་ཕུག་རོན་འདབ་མ་བྱི་བའི་ཁྱུ་བཞིན་དུ་འབབ་
པར་འགྱུར་ཅེས་སྨྲས་སོ། །དམག་མིའི་སྐྱེ་བོ་ཀུན་ནས་སྐྲག་སྟེ་ཅ་
ཅོའི་སྒྲ་ཆེན་པོ་ཡང་བྱུང་ངོ་། །ཐེ་ཚོམ་ཡིད་ཅན་འདར་བའི་ལུས་
ཅན་ཚོགས། །ལྷུན་པོ་ལ་ནི་ལྷ་མིན་བཞིན་དུ་དེ། །རྡོ་བའི་རི་ལ་རིམ་
གྱིས་འཛེགས་པར་གྱུར། །ཆོམ་རྐུན་པ་ལྔ་བརྒྱས་རྡོ་རྦབ་སྙིལ་བར་
བྱས་ནས་མཚོན་ཆ་འཕྱར་ཏེ་རྒྱུག་པར་བརྩམས་པ་ན། ཇི་ལྟར་སྤྲིན་
ནག་པོ་དྲག་པོའི་རླུང་གིས་གཏོར་བ་བཞིན་དུ་དམག་མིའི་སྐྱེ་བོ་་་་་་
ཀུན་ཕྱོགས་དང་ཕྱོགས་སུ་སྟོབས་ཅི་ཡོད་པས་བང་རྒྱུགས་ཏེ་བྲོས་པ་
དང་། དེ་ལས་ཁ་ཅིག་ནི་ཆུ་བོས་ཁྱེར་ཏེ་ཤིའོ། །ཁ་ཅིག་རིའི་གཅོང་
རོང་གི་གཡང་ལ་ལྷུང་སྟེ་ཤིའོ། །ཁ་ཅིག་ནི་མཚོན་གྱིས་བཀུམ་མོ། །
ཁ་ཅིག་ནི་ཟས་མེད་པར་ཤིའོ། །ཁ་ཅིག་ནི་རབ་ཏུ་ངལ་བས་
དབུགས་ཧལ་ཏེ་ཤིའོ། །ཁ་ཅིག་ནི་ཆུའི་བཏུང་བ་མ་རྙེད་དེ་སྐོམ་
༠༠༠༠++
+ད +
+
+
-
v=--
-
-



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཆེས་པས་ཤིའོ། །ཁ་ཅིག་ནི་ལམ་པོ་ཆེར་ལྟུང་བའི་མཚོན་ཆ་ཟུག་སྟེ་
ཤིའོ། །ཁ་ཅིག་ནི་གོས་དང་བྲལ་བས་ཤིའོ། །སྐྱེ་བོའི་ལས་གཅིག་ཏུ་
གནག་པའི་ལས་ཀྱི་མཐའ་ནི་དེ་འདྲའོ། །
དེ་ནས་སྐྱེས་བུ་སྲོག་གི་ལྷག་མས་མ་བཏང་བ་འགའ་ཞིག་ངལ་་་
བ་དུ་མས་འོངས་པ་བྱང་ཆུབ་སེམས་དཔའ་ཀུན་ཏུ་བཟང་པོས་རྒྱང་
རིང་པོ་ནས་མཐོང་ནས་བཟའ་བ་དང་། བཏུང་བ་དང་། གོས་དག་
ཁྱེར་ཏེ་རི་ལས་བབས་ནས་ཉེ་བར་སོང་སྟེ་སྨྲས་པ། མྱ་ངན་མ་བྱེད་
ཅིག ད་ནི་དུས་མི་རིང་བ་ན་ཁྱིམ་གྱི་དཔལ་ཡང་ཉམས་སུ་མྱོང་
བར་འགྱུར་རོ། །སྐྱེ་བོ་དེ་དག་གིས་སྨྲས་པ། དགེ་སྦྱོང་སྦྱིན་པ་
འདིའི་བསོད་ནམས་ཀྱི་ཚོགས་སྤེལ་བར་གྱུར་ཅིག ཁོ་བོ་ཅག་གི་
གནས་སྐབས་གང་ཡིན་པ་ནི་མངོན་དུ་གྱུར་པ་འདི་ལས་ཅི་ཞིག་་་་་་
བརྗོད། སྐྱེ་བོ་ཕལ་པོ་ཆེའི་ནང་ནས་གཡུལ་གྱི་ཆུ་སྲིན་གྱི་ཁ་ལས་
ཐར་བོ་ཡང་ཁྱོད་ཀྱི་མཐུའོ་ཞེས་རྐང་བ་ལ་མགོ་བོས་ཕྱག་བྱས་ཏེ།
ཉིན་ཞག་མང་པོའི་བར་དུ་ངལ་གསོ་བར་བྱས་ཏེ་ངལ་སོས་པ་དང་།
སླར་ཡང་རང་ཁྱིམ་དུ་སོང་ངོ་། །
བྱང་ཆུབ་སེམས་དཔའ་ཀུན་ཏུ་བཟང་པོ་གྲོང་ཁྱེར་ལས་བསོད་
སྙོམས་བླངས་ཏེ་ལམ་དུ་ཞུགས་ནས་འདི་སྙམ་དུ་སྐྱེ་བོའི་ཚོགས་ཆེན་
པོ་རྨི་ལམ་བཞིན་དུ་ཕྱིར་འོང་བ་མེད་པ་དེ་ཡང་། དེ་ལས་འགའ་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཞིག་འོང་བ་ངའི་དྲིན་གྱིས་ད་སྲོག་གི་འཚོ་བ་བརྟས་པར་གྱུར་ཏོ་་་་་
སྙམ་མོ། །དེ་ཡང་དང་ཡང་དུ་ཡིད་ལ་བྱེད་ཅིང་། བཞིན་རབ་ཏུ་
དུད་པ། དཔེར་ན། ཆར་ཟིམ་བུ་འབབ་པའི་པདྨ་བཞིན་དུ་ངའི་
ཤིང་དྲུང་གི་སྤྱིལ་བོ་དང་ཉེ་བར་འོང་བ་རིག་ནས། ངས་སྨྲས་པ།
དེ་རིང་ཡུན་རིང་མོ་ཞིག་ལོན་ནས་ད་འོངས་ན་ངེས་པར་ཁྱོད་གྱིས་་་
སྐྱེ་བོའི་སྡུག་བསྔལ་འགའ་ཞིག་མཐོང་ངམ་འོན་ཏེ་ཐོས། ཀུན་ཏུ་
བཟང་པོས་སྨྲས་པ། དེ་རིང་ཟས་ཀྱི་སྦྱིན་པ་ཆུང་ངུ་ཞིག་གི་སླད་དུ་
བདག་ལམ་པོ་ཆེར་སོང་བ་དང་། སྔོན་གྱི་དཔུང་གི་ཚོགས་དེ་ལས་
སྐྱེས་བུ་འགའ་ཞིག་སླར་འོང་བ་མཐོང་གི སྐྱེ་བོའི་ཚོགས་ཕམ་པོ་
ཆེ་དེ་གཡུལ་ངོར་ཆུ་སྲིན་གྱི་ཁར་ལྷུང་བ་ཐོས། རྒྱུ་དེས་དེ་རིང་ཡུན་
རིང་མོ་ཞིག་ལུས་ན་ཁྱོད་ཀྱི་ཟས་དུས་ལས་ཡོལ་བར་མ་གྱུར་གྲང་།
ངས་སྨྲས་པ། འདུས་བྱས་ཀྱི་མཐའ་ནི་དེ་འདྲའོ། །བག་མེད་པ་ཀུན་
གྱི་གནས་སྐབས་ཀྱང་འདི་ལས་མ་འདས་སོ། །དེའི་ཚེ་ཚིགས་སུ་
བཅད་དེ་སྨྲས་པ། ལུས་ཀྱི་གྲུ་ནི་རྙེད་བཞིན་དུ། །བྱ་བ་དག་ནི་མ་
བྱས་པར། །དུས་མིན་ལས་ཀྱི་རྦ་རླབས་ཀྱིས། །སྲོག་དང་ལྷན་ཅིག་
ཉམས་ལ་ལྟོས། །ཀུན་ཏུ་བཟང་པོས་སྨྲས་པ། སྡུག་བསྔལ་དུ་མའི་
ཚོར་བ་ཡིས། །ལུས་ཅན་ཉམས་པར་གྱུར་པ་ན། །ནོར་གྱིས་མ་ཡིན་
མཛའ་བཤེས་མིན། །སྐྱེ་བོ་རང་གི་མྱོང་བར་བྱ། །སྡུག་བསྔལ་ལྷག་
32



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
མ་འཛིན་པར་འགྱུར། །དེ་སྐད་ཅེས་སྨྲས་ནས། སྐྱེ་བོའི་ཚོགས་
ཉམས་པར་གྱུར་པ་ཐོས་པས་སྡུག་བསྔལ་དྲན་ནས་དེའི་མཚན་མོ་་་་
གཉིད་མེད་པར་གྱུར་ཏེ། ཐོ་རེངས་ཀྱི་དུས་ན་བསམ་པ། སྐྱེ་བོ་འདི་
དག་བདེ་བར་རེ་བས་ལུས་སྡུག་བསྔལ་ལ་བཀོལ་བར་བྱེད་པའི་ཡིད་
དྲི་མ་ཅན་འདིས་གདོས་བཅས་ཀྱི་ལུས་རི་བོ་དང་མཉམ་པ་ཞིག་་་་་་
སྔར་ལུས་པར་བྱས་པ་སྟེ་ད་ཡང་ལུས་འདི་གང་དུ་གནོད་པ་འབྱུང་་་་
བའི་ཕྱོགས་སུ་འཕང་བར་བྱེད་པ་ཞིག་སྟེ། ། སྔོན་ཆད་ཀྱི་བྱ་བ་ནི་
བག་མེད་པས་དུས་འདི་སྙེད་ཅིག་འདས་སོ་སྙམ་ནས་ནམ་ལངས་པ་
དང་། ཀུན་ཏུ་བཟང་པོ་སྔ་བར་ལངས་ཏེ་ཁ་ཏོན་བྱེད་པ་ལ།
འཇིག་རྟེན་དབང་ཕྱུག་གིས་འདི་སྐད་ཅེས་སྨྲས་སོ། །འབངས་ཀྱི་བྱ་
བས་བདག་གིས་སྔོན། །ཇི་ལྟར་བླ་མ་མཉེས་བྱས་ནས། །དེ་ཡི་
བཀའ་ལ་ཉན་བྱེད་པ། །རྣ་རྒྱན་མེ་ཏོག་ལྟ་བུ་དེས། །རྒྱན་པའི་
དཔལ་དེ་སེམས་གྱུར་ན། །ད་ལྟ་ལོངས་སྤྱོད་ཀུན་འབྱོར་ཞིང་། །
བས་མཐའི་ནགས་སུ་གནས་འཆའ་བ། །འདུ་འཛིས་དབེན་པ་འདི་
ལ་ཡང་། །དགའ་བ་སྔོན་གྱི་དེ་ལྟ་མེད། །གང་དུ་བྱང་ཆུབ་སེམས་
དཔའ་དེ། །ཡུལ་གྱི་སྐྱེ་བོས་མཆོད་པ་ཐོབ། །དེ་ལྟ་ནའང་ཡུ་བུས་
ཕྱག་བྱ་བའི་སྐབས་མ་རྙེད་ནས་དུས་རིང་མོ་ཞིག་ལོན་ན། ད་ནི་
ངེས་པར་བྱང་ཆུབ་སེམས་དཔའ་བལྟ་བའི་སླད་དུ་བདག་འགྲོའོ། །
33



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཀུན་ཏུ་བཟང་པོས་སྨྲས་པ། འཁོར་བ་བདེན་མེད་རྨི་ལམ་ན། །
བདེན་པའི་སྙིང་པོ་ཁྱོད་ཀྱིས་སྨྲས། །དེ་ལྟ་ནའང་བཤུལ་ལམ་གྱི། །
ངལ་བ་ཡོངས་གདུང་ཡོངས་མི་བཟོད། །ལྗོན་ཤིང་གྲིབ་མ་མེད་པ་
དང་། །རི་བོ་མཐོ་དང་འབབ་ཆུ་དང་། །ཆུ་ཀླུང་མྱ་ངམ་ཐང་དབུས་
ན། །སུ་ཞིག་ཁྱོད་ལ་བསྙེན་བཀུར་བྱེད། །ཞེས་ཡིད་སྐྱོ་བས་མཆི་མ་
བྱུང་བར་གྱུར་ཏེ་ཡུན་རིང་མོ་ཞིག་ལུས་པར་གྱུར་ཏོ། །དེ་ནས་ཉི་མ་
འགའ་འདས་པ་དང་ཀུན་ཏུ་བཟང་པོའི་ཤིང་དྲུང་གི་ལོ་མའི་སྤྱིལ་་་
བོའི་ནང་དུ་འཇིག་རྟེན་དབང་ཕྱུག་སོང་ནས་འདི་སྐད་ཅེས་སྨྲས་སོ།
བྱ་བ་འགའ་ཡི་སླད་དུ་བདག །འདི་ནས་བྱང་དུ་འགྲོ་བ་ན། །
ནགས་ཚལ་གཅན་གཟན་གཏུམ་པོས་གང་། །མཐའ་འཁོབ་ཀླ་ཀློ་
ཆོམ་རྐུན་དང་། །མྱ་ངམ་ཐང་དང་རྡོ་བའི་རི། །འབབ་ཆུ་ཆུ་ཀླུང་
གནོད་པ་ཅན། །སྐྱེ་བོས་བགྲོད་པར་དཀའ་བ་ཡོད། །དེ་ལྟ་ན་ཡང་
འབད་པ་ཡིས། །བདག་ནི་ངེས་པར་འགྲོ་བར་བྱ། །ཆུ་སྲིན་འབྱུང་
གནས་མ་བརྒལ་བར། །འདོད་དགུ་འབྱུང་བའི་ནོར་བུ་དེ། །ལེ་ལོའི་
སྐྱེ་བོས་རྙེད་དམ་ཅི། །ཆུ་ཤིང་ཝུ་བ་འདྲ་བའི་ལུས། །སྲིད་པའི་
ནགས་ཚལ་ཉམ་ང་བར། །ཉམས་ཤིང་འཇིག་པའི་མཐའ་ཅན་ཡིན། །
མི་བདག་སྲུང་བ་བརྒྱས་བསྲུངས་ཤིང་། །བ་གམ་ཅན་དུ་རྩེ་བཞིན་
དུ། །སྲོག་ནི་ཉམས་བྱེད་ཚོར་བ་དེ། །མི་འདོད་བཞིན་དུ་མྱོང་བར་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
འགྱུར། །བསེ་རུ་ལྟ་བུའི་སྐྱེ་བོ་ཡིས། །ས་རི་ཆུ་གཏེར་ཀུན་བསྐོར་
ཡང་། །ཆུ་སྲིན་ཁ་ལས་ཐར་བ་དང་། །སྲིན་པོའི་གྲོང་ཁྱེར་ནང་ནས་
སླར། །རེ་བ་ཐོབ་ནས་འོང་བ་ཡོད། །གལ་ཏེ་སྐལ་བ་འགའ་ཡོད་ན།།
འགྲུབ་བམ་འོན་ཏེ་ནོངས་པར་འགྱུར། །དོན་ནི་འགའ་ཡང་མ་བྱས་
ཤིང་། །སྐྱེ་བོ་བྱ་ཡི་སྤྱོད་ཚུལ་གྱི། །ཉམས་པ་གཞན་དང་ཁྱད་པར་ཅི།།
དེ་སླད་བདག་ནི་འགྲོ་བར་བྱ། །ཞེས་སྨྲས་པ་དང་། ཡང་སྨྲས་པ།
ཡུ་བུ་སྔོན་གར་མཁན་དང་རོལ་མོ་མཁན་བཞིན་དུ་མེ་ཏོག་གི་ཁ་་་་་
བསྒྱུར་བའི་གོས་དག་བགོས་ནས་ཡུལ་ཀུན་ཏུ་འགྲོ་ཞིང་སྐྱེ་བོ་བསྡུད་
པར་བྱས་པ་ནི་ལམ་གྱི་ངལ་བ་ཙམ་དུ་ཟད་ཀྱི། དེང་སླན་ཆད་ངའི་
ཕྱི་བཞིན་དུ་ཡུལ་བྱང་ཕྱོགས་སུ་འགྲོ་བའི་སྟ་གོན་བྱེད་པ་མ་་་་་་་་
གཏོགས་ཏེ། གཡེང་བ་ཀུན་གྱི་ཁྱོད་ཀྱི་ཡིད། །ཀུན་ཏུ་བསྟེན་པར་
ཡང་མི་བྱ། །ད་ནི་བསེ་རུ་ལྟ་བུ་ཡི། །སྐྱེ་བོའི་ཚོགས་ལས་རིང་དུ་
ཁྱོད། །ནགས་ཚལ་དབེན་པར་འདུག་པར་བྱ། །ལུས་གནས་སླད་དུ་
འོ་མ་དང་། །ཞོ་ཡི་བཏུང་བ་བསྟེན་པར་བྱ། །དུས་སུ་ཆོས་ནི་བསྟན་
བྱས་ནས། །ཐོ་རེངས་དུས་ཀྱི་ཁ་ཏོན་ཡང་། །མཁས་པ་ཡིད་ཀྱི་ཁ་ལོ་
བ། །དུལ་བ་དུལ་བའི་ལམ་ཡང་སྟོན། །མི་ཡི་བདག་པོའི་བསྙེན་
བཀུར་ལ། །ཁེངས་པས་སྙེམས་པར་མི་བྱ་སྟེ། །ཡིད་ནི་ངེས་པར་
འབྱུང་བར་བྱ། །སྒྱུ་མ་ལྟ་བུའི་ཏིང་འཛིན་གྱིས། །ཞིང་རྣམས་ཡོངས་
35
，་ །



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སུ་སྦྱོང་བར་བྱ། །གང་དུ་སྤྱོད་ཡུལ་ཞུགས་པ་ན། །ཤེས་བཞིན་བག་
དང་ལྡན་པ་བྱ། །སྦྱིན་པ་རྣམ་བཞི་སྦྱིན་བྱ་ཞིང༌། །བདག་སྨོད་
གཞན་ལ་བསྟོད་པ་དང་། །གཞན་སྨད་བདག་ལ་བསྟོད་པ་ཡི། །
འགལ་འགྱུར་བྱིས་པའི་རང་བཞིན་ཅན། །སྨྲ་བ་ལ་ནི་ཉན་མི་བྱ། །
ཉེས་པའི་ལྷག་མ་ཆུང་ངུ་ཡང་། །དྲི་མ་བཞིན་དུ་དག་པར་བྱ། །སྙིང་
རྗེ་དགའ་དང་བཏང་སྙོམས་དང་། །བྱམས་པ་ཡི་ནི་ཆུ་རྒྱུན་གྱིས། །
དགེ་བའི་མེ་ཏོག་གསོ་བར་བྱ། །ད་ལྟ་ང་ཡིས་ཟས་བྱིན་པ། །རྒན་པོ་
རྟ་དང་ཕྱུགས་ལུག་ཁྱི། །བེའུ་སྐྱེ་བོ་དབུལ་པོ་ཡང་། །ཤིན་ཏུ་ལུས་
ཉམ་ཆུང་བའི་སྲོག་ཆགས་འདི་དག་ནི་སྐྱེ་བོ་གཞན་ལ་ཉེར་མཁོ་་་་
མེད་པ་སུ་ཞིག་གིས་གསོ་བར་བྱེད་དེ་གཞན་གྱིས་བརྙས་ཤིང་བཏང་
བ་གང་ཡིན་པ་དེ་ལ་བྱང་ཆུབ་སེམས་དཔས་ལྷག་པར་བྱམས་པའི་་་
ཡིད་ཀྱིས་བདག་གིར་བྱ་བ་དེ་ཁྱོད་ཀྱིས་ཤེས་པར་གྱིས་ཤིག བྱང་
ཆུབ་སེམས་དཔའ་ཀུན་ཏུ་བཟང་པོས་སྨྲས་པ། ཁྱོད་བྱང་ཕྱོགས་སུ་
འགྲོ་འདོད་ན་འགྲོ་བའི་བྱ་བ་དེ་འགྲུབ་པར་གྱུར་ཅིག འཇིགས་
པ་བརྒྱད་ལས་བརྒལ་ནས་བདེ་བར་འགྲོ་བར་གྱུར་ཅིག རི་བྲག་
དང༌། གྲོང་བརྡལ་དང་། ལྗོངས་དང་། གྲོང་ཁྱེར་དང་། རེ་བའི་
ཁྱིམ་པ་གང་དག་ཁྱོད་ལ་ཡིད་དང་བས་ཉེ་བར་འོངས་ནས་སྦྱིན་པ་་་
བྱིན་པ་དེ་རྣམས་ཀྱི་དགེ་བའི་རྩ་བ་བྱང་ཆུབ་ཏུ་སྨིན་པར་འགྱུར་་་་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བའི་ཡོན་བསྔོ་བར་གྱིས་ཤིག ངེས་པར་འབྱུང་བ་ལས་བརྩམས་ཏེ་
དམ་པའི་ཆོས་ཀྱི་སྦྱིན་པ་ཡང་བྱིན་ཅིག ཚུལ་ཁྲིམས་གྱི་བསྔགས་
པ་གང་ཡིན་པ་ཐོས་པར་བྱས་ཏེ་སྐྱེ་བོ་འདི་ཀུན་གསོ་སྦྱོང་ལ་རྗེས་སུ་
ཡི་རང་བའི་ཡིད་ཀྱིས་གནས་པར་བྱོས་ཤིག བཟོད་པའི་ཡོན་ཏན་
ཡང་དག་པ་ཐོས་པར་བྱས་ནས་སྐྱེ་བོ་འདི་ཀུན་ཡིད་དུལ་བས་་་་་་་
གནས་པ་དེ་ལྟར་ཆོས་སྟོན་ཅིག འབད་པ་དང་རྩོལ་བས་སྔོན་གྱི་
བྱང་ཆུབ་སེམས་དཔའི་བརྩོན་འགྲུས་ལམ་གྱི་གནས་སྐབས་ལས་་་་་་
བརྩམས་ཏེ་སྐྱེ་བོ་འདི་ཀུན་བག་མེད་པའི་གཉིད་ལས་བསླངས་ཏེ་་་་
བསྐུལ་བའི་ཆོས་སྟོན་ཅིག བ ས་མཐའ་ན་འདུག་ཅིང་བསམ་
གཏན་གྱི་རོ་མྱང་བ་གང་ཡིན་པའི་བསྔགས་པ་རྒྱ་ཆེར་ཐོས་པར་་་་་
བྱས་ཏེ། སྐྱེ་བོ་འདི་ཀུན་གཡེང་བ་ལས་ཕྱིར་ཕྱོགས་པའི་བློ་རྙོག་པ་
མ་མཆིས་པ་དེ་ལྟར་ཆོས་སྟོན་ཅིག ཆོས་ཐམས་ཅད་ཀྱི་སྔོན་དུ་
འགྲོ་བའི་ཤེས་རབ་ཆོས་ཉིད་ཇི་བཞིན་མཐོང་བའི་བསྔགས་པ་རྒྱ་་་་
ཆེར་བརྗོད་དེ། སྐྱེ་བོ་འདི་ཀུན་དངོས་པོར་ལྷུང་བའི་ལམ་ལས་
བཟློག་པའི་ཆོས་ཀྱི་སྒོ་སྟོན་ཅིག་ གཟུགས་ཀྱི་སྐུ་འདི་མཐོང་བ་
ཡང༌། །དུལ་བ་ཞི་བའི་ཆོས་སྟོན་ན། །ཚིག་ལམ་གསལ་བར་བསྟན་
པ་ཡི། །ཉན་པ་པོ་དག་སྨོས་ཅི་དགོས། །ད་ལྟ་བྱས་ཤེས་དྲིན་བཟོ་བ།
མི་ཉིད་རྙེད་ནས་ཁྱོད་དྲིན་ལ། །བསམ་པས་རེ་བ་གཏད་པ་ཡི། །སྐྱེ་
37



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བོ་གང་དེ་འགྲོ་གསུམ་ན། །ངལ་གསོ་རྙེད་པ་སྐལ་བ་བཟང་། །དེ་
ནས་ཉིན་ཞག་འགའ་འདས་པ་དང་འགྲོ་བའི་བྱ་བ་ཀུན་ཚང་བ་་་་་
དེའི་ཚེ་རི་བོ་ནགས་ཚལ་ཅན་ལས་བབས་ནས་ཞག་གཅིག་གི་ལམ་་་་
དུ་ཞུགས་པ་དང་། ཀུན་ཏུ་བཟང་པོས་ང་ལ་རྒུན་འབྲུའི་བཟའ་བ་
དང་འོ་མའི་བཏུང་བ་ཁྱེར་ཏེ་ཉེ་བར་འོངས་ནས། དེའི་ནུབ་མོ་
འདུག་ནས་ནམ་ལངས་པ་དང་། བཞོན་པ་ལ་ཞོན་ཏེ་སོང་སོང་བ་
དང༌། ཉི་མ་ཡང་ཕྱི་དྲོའི་དུས་ལ་བབས་ཏེ་ལམ་གྱིས་ཅུང་ཟད་ངལ་
བར་གྱུར་ཏེ་རྟ་ལས་བབས་ནས་འབབ་ཆུ་ཆུང་ངུའི་ངོགས་དང་ཉེ་་་་
བར་ཚང་ཚིང་གི་ནགས་འདབ་ཞིག་ཏུ་འདུག་ནས་ཟན་ཟོས་ཏེ་ངལ་
སོས་པ་དང་། བྱང་ཆུབ་སེམས་དཔའ་ཀུན་ཏུ་བཟང་པོ་སྔོན་འདྲིས་
པར་གྱུར་པའི་དབང་གིས་ང་ཡུལ་བྱང་ཕྱོགས་སུ་འགྲོ་བའི་བཤུལ་་་་
ལམ་རིང་པོ་གཅན་གཟན་དང་ཆོམ་རྐུན་གྱི་འཇིགས་པ་དང་། ཆུ་
ཀླུང་གནོད་པ་ཅན་ཡང་བརྒལ་བར་བྱ་དགོས་པ་དྲན་ནས་བཞིན་་་་་
མཆི་མས་སྦགས་པར་གྱུར་པ་མཐོང་ནས། བྱང་ཆུབ་སེམས་དཔའ་
འཇིག་རྟེན་དབང་ཕྱུག་ངས་ཐལ་མོ་སྦྱར་ཏེ་གུས་པས་བཏུད་དེ་འདི་
སྐད་ཅེས་སྨྲས་སོ། །ཀུན་ཏུ་བཟང་པོ། སྔོན་འདྲིས་པའི་དབང་གིས་
བདེན་མོད་ཀྱི་ཁོ་བོ་ནི་མུ་ཏོ་བའི་ཆས་ཀྱི་ལམ་དུ་ཞུགས་པར་བྱ་ཡིས།
གང་དག་ནོར་མེད་པ་དེ་ལ་ཆོམ་རྐུན་དང་དམག་མིའི་སྐྱེ་བོས་སྡང་་་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བར་མི་བྱེད་དེ། ཟས་ཡང་ཉིན་རེ་བཞིན་གྲོང་ཁྱེར་ལས་བསླང་བ་དེ་
ཙམ་གྱིས་བདག་འགྲོ་ཞིང༌། མྱ་ངམ་གྱི་ཐང་དང་རྡོ་བའི་རི་ལ་ཡང་
དལ་བུས་འགྲོ་ཞིང་འབབ་ཆུ་ཆུང་ངུ་དག་བརྒལ་བ་ན་འཁར་བ་་་་་
འདི་ཙམ་གྱིས་ཀྱང་བཞོན་པའི་བྱ་བ་བྱེད་དེ་བཤུལ་ལམ་གྱི་ཉོན་་་་་
མོངས་པ་ཀུན་བཟོད་པར་བྱའོ། །ཞེས་སྨྲས་ནས། ངས་མེ་ཏོག་གི་ཁ་
བསྒྱུར་བའི་གོས་རིན་པོ་ཆེ་ལུས་ལས་ཕུད་ནས་བྱང་ཆུབ་སེམས་་་་་་་
དཔའ་ཀུན་ཏུ་བཟང་པོ་ལ་བྱིན་ནས། ངས་ཕྱག་དར་ཁྲོད་ཀྱི་གོས་
ཧྲིལ་པོ་བླངས་ནས་གོན་པར་བྱས་སོ། །རྟ་བཟང་པོ་འགྲོས་ལྡན་
འཛམ་བུ་ཆུ་བོའི་གསེར་གྱི་སྒ་སྲབ་ཀྱིས་གཡོགས་པ་དེའི་སྲབ་མདའ་
ཡང་རིམ་གྲོ་པ་བྱང་ཆུབ་སེམས་དཔའ་ཀུན་ཏུ་བཟང་པོ་ལ་བྱིན་་་་་་་
ནས། ངས་འཁོར་བ་སྙིང་པོ་མེད་པ་མཚོན་པར་བྱ་བའི་ཕྱིར་ཆུ་ཤིང་
གི་འཁར་བ་བླང་བར་བྱས་སོ། །བྱང་ཆུབ་སེམས་དཔའ་ཀུན་ཏུ་
བཟང་པོ་མགྲིན་པ་མཆི་མས་བརྣངས་བཞིན་དུ་ང་ལ་འདི་སྐད་ཅེས་
སྨྲས་སོ། །ཁྱོད་དང་པོ་བྱིས་པའི་དུས་ནས་སྟན་ནང་ཚངས་ཅན་
བཏིང་བ་ལ་གོམས་པ་འདི། དེ་རིང་སླན་ཆད་ས་གཞི་མི་མཉམ་པས་
མལ་སྟན་བྱ་དགོས་ལ། ཁྱོད་ཀྱི་ལུས་པདྨའི་འཁྲི་ཤིང་ལྟ་བུ་ལ་སྔོན་
ཆད་མེ་ཏོག་གི་ཁ་བསྒྱུར་བའི་གོས་རིན་པོ་ཆེ་བགོས་པ་གོམས་པ་་་་་
འདི་ལ་དེང་སླན་ཆད་ཕྱག་དར་ཁྲོད་ཀྱི་གོས་ཧྲུལ་པོ་རེག་བྱ་རྩུབ་པ་་
39



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འདི་ཙམ་གྱི་གྲང་བ་དང་དྲོ་བའི་རེག་པ་ཀུན་བཟོད་པར་བྱ་དགོས་་་
ཏེ། ཁྱོད་ཀྱི་རྐང་པ་པདྨའི་འདབ་མ་བས་ཀྱང་གཞོན་ཞིང་འཇམ་པ་
འདི་ལ་སྔོན་དར་ཟབ་ཀྱི་མཆིལ་ལྷམ་བགོས་པར་བྱས་ནས། དེ་རིང་
སླན་ཆད་རྩྭའི་ལྷམ་དྲ་བ་ཅན་འདི་ཙམ་གྱི་ཀུ་ཤའི་རེག་པ་ཇི་ལྟར་་་་
བཟོད། སྔོན་ནགས་ཚལ་དབེན་པར་འགྲོ་བ་དེའི་ཚེ་ངས་བསྙེན་
བཀུར་བ་ཡིན་ན་དེ་རིང་སླན་ཆད་གྲིབ་མས་གཉིས་པ་དང་བཅས་་་
ཏེ་འགྲོ་བར་བྱ་དགོས་པ་དེས་ན་ཁྱོད་ཀྱིས་ང་ལ་དང་བ་མཚོན་པའི་་
སླད་དུ་བཞོན་པ་འདི་སླར་ལོངས་ཤིག གང་གི་ཚེ་གཅོང་རོང་
དང༌། ཟམ་པ་དང༌། རྡོ་བའི་རི་བོའི་ངོས་གང་དུ་རྐང་པས་འགྲོ་
བར་འོས་པ་དེ་ལ་བཞོན་པ་ལས་འབབ་པར་བྱ་སྟེ། མྱ་ངམ་གྱི་ཐང་
འབྲོག་དགོན་པ་དང་ཆུ་ཕྲན་བརྒལ་བ་དེའི་ཚེ་བཞོན་པས་འགྲོ་བར་
བྱོས་ཤིག ཅེས་བཞོན་པ( སླར）ཡང་བྱིན་ནོ། །བརྒྱ་སྟོང་རི་བའི་
རིན་པོ་ཆེའི་བརྒྱ་ཕྲེང་ཀུན་ཏུ་བཟང་པོ་རང་ཉིད་ཀྱི་མགུལ་ནས་་་་་་་
བཀྲོལ་ཏེ་ང་ལ་གཡོགས་པར་བྱས་ནས་སྨྲས་པ། རྡོ་བའི་རི་དང་
འབབ་ཆུ་དང༌། །ཀླ་ཀློའི་གྲོང་བརྡལ་བགྲོད་དཀའ་བ། །ནགས་ཚལ་
གཅན་གཟན་ཚོགས་ཀྱིས་གང་། །མྱ་ངམ་ཐང་གི་ལམ་བོར་ན། །
ངེས་པ་ཉིད་དུ་ཁྱོད་སླར་ལྡོག །ངས་སྨྲས་པ། བཤུལ་ལམ་འདི་ལ་
འཇིགས་པ་གང་གིས་ཀྱང་རྫི་བར་མ་གྱུར་ན། ཁོ་བོའི་གཏམ་དེ་ཁྱོད་
ཀ གདབ
གམ



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ལ་སྐྱེས་བུ་ལ་བརྔན་པ་བྱིན་ནས་བསྐུར་བར་བྱེད་ལ། གལ་ཏེ་
འཇིགས་པ་དང་བཅས་ན་དེ་ཡང་ཁྱོད་ལ་འཕྲིན་བསྐུར་གྱི་ལམ་འདི་
མ་ལགས་པའི་ལམ་པོ་ཆེ་ནས་ངའི་ཕྱི་བཞིན་དུ་མི་རིང་བ་ན་འོང་་་་
བར་བྱོས་ཤིག དེ་ནས་ཀུན་ཏུ་བཟང་པོས་ང་ལ་ཕྱག་བྱས་པ་དང་
སྔོན་ལོ་བཅུ་གཉིས་ཀྱི་བར་དུ་རྩ་བ་དང་། ལོ་མ་དང༌། འབྲས་བུ་
དང་། སྦྲང་རྩི་དང་། མར་དང༌། འོ་མ་དང༌། ཞོའི་བཏུང་བས་
བསྙེན་བཀུར་བ་དུས་ལས་མ་ཡོལ་བ་བྱས་པ་དྲན་ནས། ང་ཡང་མིག་
ནས་མཆི་མ་བྱུང་སྟེ་བྱང་ཆུབ་སེམས་དཔའ་ཀུན་ཏུ་བཟང་པོ་ལ་་་་་་
ཕྱག་བྱས་ནས་སྤྱི་བོས་བཏུད་དེ་ལན་གསུམ་བསྐོར་བ་བྱས་ནས། རྟ་
བཟང་པོ་འགྲོས་ལྡན་གྱི་སྲབ་མདའ་ཀུན་ཏུ་བཟང་པོ་ལས་ངས་བླང་
བར་བྱས་སོ། །ཀུན་ཏུ་བཟང་པོ་གོམ་པ་འགའ་ཞིག་གིས་དབེན་པའི་
ཕྱོགས་སུ་སོང་ནས་སླར་ཡང་འོངས་ཏེ་ང་ལ་འདི་སྐད་ཅེས་སྨྲས་སོ། །
ད་ཁྱོད་འགྲོ་བའི་རྗེས་སུ་ནགས་ཚལ་སྟོང་པ་འདི་ན་བྱ་བ་ཅི་ཞིག་གི་
སླད་དུ་བདག་འདུག་པར་བྱེད། དེ་ཅིའི་སླད་དུ་ཞེ་ན། སྲོག་ནི་རླུང་
ནང་གི་མར་མེ་དང་འདྲ་བ་ལུས་ནི་གནོད་པས་ཉེ་བར་གནས་པ་་་་་
རང་དབང་དུ་མིན་པ་ཞིག་སྟེ། གལ་ཏེ་སླན་ཆད་ཁྱོད་མ་མཐོང་བའི་
སྔ་རོལ་དུ་ང་མྱ་ངན་ལས་འདའ་བ་ཐོས་ན་ལུས་ཅན་ཀུན་གྱི་རང་་་་
བཞིན་ཡིན་པས་ཤེས་པར་གྱིས་ལ་དེ་ཙམ་གྱི་མྱ་ངན་མ་བྱེད་ཅིག །



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གལ་ཏེ་བདག་ནོངས་པར་མ་གྱུར་ན་དུས་མི་རིང་བ་ན་ཁྱོད་ཀྱིས་་་་་
བསྟན་པའི་ལམ་ནས་བདག་འོང་ངེས། ཞེས་སྨྲས་ནས། ཐལ་མོ་
སྦྱར་ཏེ་གདོང་མཆི་མས་གང་བཞིན་དུ་ང་ལ་བལྟ་བཞིན་གོམ་པ་རེ་་་
འདོར་བ་ལ་ཡང་ངལ་གསོ་ཞིང་། སླར་ནགས་ཚལ་དབེན་པ་གང་དུ་
ཡོད་པ་དེ་ན་མཐར་གྱིས་ཕྱིན་ཏེ། དེ་སྔ་དྲོ་ངའི་ཤིང་དྲུང་གི་སྤྱིལ་
བུའི་ནང་དུ་སོང་བ་དང་། བྱང་ཆུབ་སེམས་དཔའ་འཇིག་རྟེན་
དབང་ཕྱུག་གི་སྟན་ནང་ཚངས་ཅན་དར་སྔོ་སྐྱ་ལས་བྱས་པ་དེ་ཤུལ་་་
དུ་ལུས་པ། དཔེར་ན། རྫིང་བུ་གཙང་མར་ངང་པ་འདུག་འདུག་པ་
ལས་ངང་པ་སོང་བ་དེ་བཞིན་དུ་མཛེས་པ་མེད་པར་མཐོང་ངོ་། །
མཐོང་ནས་བྲལ་བའི་མྱ་ངན་གྱི་སྟན་གྱི་མལ་ཟུར་ན་འདུག་ནས་་་་་་
ཇའི་བ ཏུང་བ་ཉུང་ངུ་ཙམ་ཞིག་བཏུང་བར་བྱས་སོ། །བྱང་ཆུབ་
སེམས་དཔའ་འཇིག་རྟེན་དབང་ཕྱུག་ཡང་འབབ་ཆུ་ཆུང་ངུའི་་་་་་་
ངོགས་ཚང་ཚིང་གི་ནགས་འདབས་དེ་ན་དེའི་ནུབ་མོ་འདུག་སྟེ་་་་་་་
གཉིད་དང་ཁ་ཟས་བརྗེད་པར་གྱུར་ཏེ་ནམ་ཐོ་རེངས་ཀྱི་དུས་ན་་་་་་
བསམས་པ། འཇིག་རྟེན་ན་ལས་ཀྱི་རྗེས་སུ་སྐྱེས་བུ་འགྲོ་ཞིང་། ད་
ནི་ང་ཡང་སྔོན་གྱི་ལས་ཀྱི་རྦ་རླབས་ལ་ཞོན་པ་འདི་ལས་ཅི་ཞིག་སྙམ་
མོ། །
དེ་ནས་ནམ་ལངས་པ་དང་བཞོན་པ་ལ་ཞོན་ཏེ་རྡོ་བའི་རི་བོ་་་་
+-
ཀ
ཀཀ
ཀ
-
--
-



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བརྒལ་བའི་ལམ་དུ་རྟ་དང་བོང་བུ་ལུས་ཉམ་ཆུང་བ་ལའང་ཁལ་་་་་་
བཀལ་བར་བྱས་པའི་ཚོང་པའི་སྐྱེ་བོ་འགའ་ཞིག་གིས་ང་མཐོང་ནས་
བཞིན་འཛུམ་པས་དེ་རྣམས་གཏམ་བྱུང་བ། མུ་ཏོ་བ་རྟ་བཟང་པོ་
ཞོན་ནས་འགྲོ་བ་ཕ་གི་སུ་ཞིག གང་དུ་འགྲོ། དེ་ལས་སྐྱེས་བུ་ཞིག་
ང་དང་ཉེ་བར་འོངས་ནས་འདི་སྐད་ཅེས། ཁྱོད་གང་དུ་འགྲོ། ངས་
སྨྲས་པ། བྱ་བ་འགའ་ཞིག་གི་སླད་དུ་བྱང་ཕྱོགས་སུ་འགྲོ། ངས་སྨྲས་
པ། མགྲོན་པོ་དག་གང་དུ་འགྲོ། སྐྱེས་བུས་སྨྲས་པ། འདི་ནས་ཧ་
ཅང་མི་རིང་བ་ན་རིགས་ངན་གྱི་གྲོང་བརྡལ་ཟངས་ཀྱི་རྡོ་བ་བཞུ་་་་་
ཞིང་སྐྱེས་བུའི་ཉེ་བར་མཁོ་བ་བུམ་པ་དང་རིལ་བ་དང་ཆུ་བླང་བའི་
སྣོད་ཀྱི་བར་དུ་བཟོ་ཞིང་འཚོང་བར་བྱེད་པ་ཡོད་དེ་ཁོ་བོ་ཅག་སྣོད་་
ཉོ་བའི་སླད་དུ་འགྲོའོ། །སྨྲས་པ། བཞིན་བཟང་བདེ་བར་སོང་ཞིག
དེ་ནས་རྡོ་བའི་རི་ལས་བབས་པའི་ལམ་དུ་ཉིན་གུང་གི་ཚ་བའི་་་་་་་
གདུང་བ་སྐྱོབ་པར་བྱ་བའི་ཕྱིར་ལམ་དང་ཉེ་བ་ན་རྡོ་བའི་ཕུག་ཞིག་་
ཏུ་འདུག་པར་འོས་པ་མཐོང་ནས་གྲིབ་མ་བསྟེན་པར་བྱས་ཏེ་ཟན་་་
ཟོས་ནས་འོ་མའི་བཏུང་བ་འཐུང་བར་བྱས་ཏེ་བཞོན་པ་ལས་བབས་
ནས་སོང་བ་དང་། བྱ་རྣམས་ཚང་དུ་ཉལ་བར་ཉེ་བའི་དུས་ན་
འབབ་ཆུ་ཆུང་ངུ་ཞིག་གི་ངོགས་སུ་འདུག་སྟེ་ཚ་བ་བསྐོལ་བར་བྱས་་་
ནས་ཡུད་ཙམ་ལོན་པ་དང་། ཉིན་མོའི་མཐར་གྱུར་ཏེ་དེའི་དུས་ན་
43



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བྱ་ཁ་དོག་སྣ་ཚོགས་ཀྱིས་ཡུལ་མཛེས་པར་བྱས་པ་འགའ་ཞིག
དཔེར་ན། གར་མཁན་གྱིས་སྐྱེ་བོའི་ཚོགས་ལ་མཛེས་པར་སྟོན་པ་
བཞིན་དུ་ཡུད་ཙམ་འདུག་ནས་སླར་ནགས་ཚལ་གྱི་ནང་དུ་སོང་ངོ༌། །
དེ་ནས་སྒྱུ་སྐར་གྱི་ཚོགས་ཀྱིས་ནམ་མཁའ་མཛེས་པར་བྱེད་པའི་དུས་
ན། ང་ཡང་ལུས་ངལ་བའི་དབང་གིས་གཉིད་འཐུག་པོ་མཚན་མོ་
ཐུན་གཅིག་ཏུ་སོང་བ་ལས་སད་པ་དང་། ཤར་གྱི་ཕྱོགས་ལོགས་འོད་
དཀར་པོ་སྣང་བར་བྱེད་པ་ཐོ་རེངས་ཀྱི་དུས་དང་ཉེ་བར་ཤེས་ནས་་་
བཞོན་པ་ལ་སྒ་སྲབ་ཀྱིས་བརྒྱན་ནས་སོང་བ་དང༌། རྡོ་བའི་རི་བོ་
ནམ་མཁའ་ལ་འགྲན་པ་བཞིན་དུ་མཐོ་ཞིང་མཐོ་བ་མཐོང་ནས་་་་་་་
བསམ་པ། བདག་བཞོན་པ་ཁོ་ནས་སོང་བར་གྱུར་ན་བཞོན་པ་ངལ་
བར་འགྱུར་སྙམ་ནས་བཞོན་པ་ལས་བབས་ཏེ་རྐང་པས་རི་ལ་འཛེག་
པར་བྱས་ཏེ། གང་གི་ཚེ་རང་ཉིད་ངལ་བ་དེའི་ཚེ་བཞོན་པ་ངལ་
སོས་པ་དང་ཞོན་པར་བྱས་ཏེ་རྡོ་བའི་རི་དེའི་སྤྱི་བོ་ན་འདུག་པར་་་་་
བྱས་སོ། །དེ་ལ་འདི་སྐད་ཅེས་བྱ་སྟེ། རི་བོ་ལ་ནི་རིམ་གྱིས་འཛེགས།།
རི་བོའི་ལམ་ལ་དལ་བུས་འགྲོ། །ལོ་ནི་བཅུ་གཉིས་ལོན་པ་ན། །ཤིན་
ཏུ་དགའ་ཡིས་ནོར་བུ་ལོན། །བདག་ལུས་ངལ་བར་གྱུར་མོད་ཀྱང་། །
ཡིད་ནི་དེ་ལྟ་ངལ་མ་གྱུར། །དེའི་ནུབ་མོ་རྡོ་བའི་རི་དེའི་སྤྱི་བོ་དང་
ཉེ་བའི་ནགས་ཚལ་ཞིག་ཏུ་འདུག་པ་དང་། གཅན་གཟན་གྱི་
44
བt
+
+
+
++--
-
-
-



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
འཇིགས་པས་བཞོན་པ་འགྲོས་ལྡན་ཡང་ཡིད་བག་ཕབ་པར་མ་གྱུར་
ཏེ་ཕྱོགས་ཀུན་ཏུ་བལྟ་བར་བྱེད་པ་མཐོང་ནས་ང་ཡང་སྤུ་ཟིང་བྱེད་་་
དེ་ཡིད་ཀུན་ནས་སྐྲག་པས་རྗེས་སུ་འགྲོ་བར་གྱུར་ཏོ། །བཞོན་པའི་
ཁྱུ་ལས་འཁྱར་བ་ཡི། །ཅང་ཤེས་འགྲོས་ལྡན་འདི་དང་ནི། །ཉན་
ཐོས་ཚོགས་ལས་བདག་གཅིག་པུ། །སྟག་གི་ཚང་དང་ཉེ་བའི་ནགས།།
འདི་ན་སུ་ཞིག་སྐྱོབ་པར་བྱེད། །མི་མེད་ནགས་སུ་ལས་ཀྱིས་ང་། །
སྟག་གི་ཟས་སུ་བྱིན་ནམ་སྙམ། །དེ་ལྟ་ནའང་ངེས་པ་ལས། །བདག་
ནི་ངེས་པར་རྣམ་མི་ལྡོག །སྐྱེ་བ་དོན་མེད་འཁོར་བ་པ། །བསྲུང་བ་
ན་ཡང་ཉམས་པར་འགྱུར། །བདག་འདྲ་དབེན་པའི་ནགས་ཚལ་ན། །
ལྟོས་མེད་གནས་བཅས་གཞན་ཡང་ཡོད། །དེ་ནས་སེང་ལྡིང་གི་
ནགས་ཚལ་ཆེན་པོ་ཡང་བརྒལ་བར་བྱས་ཏེ་སོང་བའི་མདུན་དུ་་་་་་
འབབ་ཆུ་གནོད་པ་ཅན་གྱི་རྒྱུ་ཟམ་ལས་བརྒལ་ནས་རིའི་པང་ན་་་་་
རིགས་ངན་གྱི་གྲོང་བརྡལ་དང་ཉེ་བའི་ལམ་ནས་རི་ལས་བབས་པ་་་
དང་། ཉི་མ་ཡང་རི་བོའི་ཕ་རོལ་དུ་སོང་བ་དང༌། བཏུང་བའི་ཆུ་མ་
རྙེད་དེ་ཕྱོགས་ཀུན་ཉུལ་བ་དང་། སྐྱེས་བུ་རྒན་པོ་སྤྲ་བའི་མེ་ཏོག་
ལྟར་དཀར་བའི་སྐྲ་ལོ་དང་ལྡན་པ་ཞིག་གིས་ཆུ་མིག་བསྟན་ནས་དེ་་་
ལས་བཏུང་བ་བླངས་ནས་དེའི་ནུབ་མོ་འདུག་པར་བྱས་སོ། །
དེ་ནས་ཐོ་རངས་ཀྱི་དུས་དང་ཉེ་བར་གཉིད་ལས་སད་དེ་ཡང་་་
45



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སོང་བ་དང་། རྡོ་བའི་རི་བོ་སྔོན་པོའི་བར་ཀུན་ཏུ་ཚང་ཚིང་གིས་
གང་བ་རྡོ་བའི་ཕུག་གི་ནང་དུ་གཅན་གཟན་གཏུམ་པོའི་ཚང་བྱས་་་
པའི་རི་ལས་བབས་པ་དང༌། རྩྭ་ཀུ་ཤའི་ཚལ་ལ་རྐང་པ་འདྲེད་པར་
གྱུར་ཏེ་ཡང་དང་ཡང་དུ་འགྱེལ་ཞིང་གོམ་པ་འཁྱོར་བཞིན་དུ་ཆུ་་་་་
ཀླུང་གི་ངོགས་སུ་ཕྱིན་པ་དང༌། ཆུ་ཀླུང་དེའི་ངོགས་ན་རྡོ་བ་སྔོན་པོ་
འཇམ་པ་མཐའ་ཀུན་རིམ་གྱིས་མཐོ་ཞིང་དབུས་དམའ་བ་སྐྱེས་བུས་་
སྟན་བཏིང་བར་འོས་པ་ཞིག་མཐོང་ནས་དེ་ལ་འདུག་སྟེ་ཚ་བ་་་་་་་
བསྐོལ་བར་བྱས་སོ། །ཝུ་བའི་ཕྲེང་ལྡན་མ་ཡི་ལག་པ་ཡིས། །བླང་
བར་བྱས་པ་བུད་ཤིང་འདི་དང་ནི། །ཆུ་ཤེལ་རང་བཞིན་རྡོ་བའི་
སྟན་འདི་དང༌། །མེ་ཏོག་ལྗོན་པ་ཡལ་ག་ལོ་འདབ་འདི། །ལྷོ་ཕྱོགས་
རླུང་གིས་དལ་གྱིས་བསྐྱོད་བྱེད་པ། །དེ་རིང་མ་ལ་ཡ་ཡི་ནགས་
འདབས་ན། །ལྷ་མོས་གུས་པའི་བསིལ་གཡབ་གཡོབ་པ་བཞིན། །
མགྲོན་གྱི་བསྙེན་བཀུར་བདག་ལ་གུས་པ་འདི། །ནགས་མཐར་
ནགས་བདག་འདི་ལ་སུ་ཡིས་བསླབས། །འཇིག་རྟེན་དབང་ཕྱུག་
གིས་དེ་སྐད་ཅེས་སྨྲས་ནས་ངལ་གསོ་བར་བྱས་པ་དང་། ཆུ་བོའི་ཕ་
རོལ་ཏུ་འགྲོ་འདོད་པ་ན་རྐྱལ་བ་ཞོན་པའི་སྐྱེས་བུ་ཞིག་ཆུ་བོའི་ཚུ་་་་
རོལ་ཏུ་འོང་བ་དེ་ལ་དངུལ་གྱི་བརྔན་པ་བྱིན་ཏེ་བརྡ་བྱས་པ་དང་།
དེས་ཆུ་བོའི་ཕ་རོལ་ཏུ་བརྒལ་བའི་གྲོགས་བྱས་ནས་དེའི་ནུབ་མོ་་་་་
A6



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
-
-
-
--
འདུག་པར་བྱས་སོ། །དེ་ནས་ནགས་ཀྱི་སྤྲེའུ་ཉི་མས་དྲོ་བར་འདོད་
པ་རི་བོའི་པང་ལ་འཛེགས་པར་བྱེད་པའི་དུས་ན། ང་ཡང་རི་ལ་
འཛེགས་པར་བྱས་པ་ན། ལམ་དུ་གྲོང་བརྡལ་བའི་སྐྱེ་བོ་ཁ་ཅིག་གིས་
མཐོང་ནས་གཏམ་བྱུང་བ། མུ་ཏོ་བ་རྟ་བཟང་པོ་ཞོན་པ་ཞིག་འདི་
ན་འོངས་སོ་ཞེས་འཛུབ་མོས་སྟོན་པར་བྱེད་དེ་དེ་ནས་ནགས་ཚལ་་་་
ཆེན་པོ་དེ་ཡང་ལུས་པར་བྱས་པ་དང་། ཉི་མ་ནུབ་ཀྱི་རི་དང་ཉེ་
བར་གྱུར་པ་རིགས་ངན་གྱི་གྲོང་གི་ཕྱུགས་ལུག་ཁྱིམ་དུ་འོང་བའི་་་་་་
དུས་ན། ནགས་ཚལ་མཐའ་མི་མངོན་པའི་དབུས་ན་ནེའུ་གསིང་
ཆུང་དུ་ཡོད་པ་དང་ཉེ་བར་འབབ་ཆུ་ཆུང་ངུ་ཡོད་པ་འདུག་པར་་་་་
འོས་པ་ཞིག་མདུན་དུ་མཐོང་ངོ༌། །དེ་མཐོང་ནས་ཤིང་ལྗོན་པའི་
གྲིབ་མ་བསྟེན་པར་བྱས་ཏེ། དེ་ན་ངལ་གསོ་བའི་སླད་དུ་ཞག་བདུན་
འདུག་པའི་ནུབ་གཅིག་རྨི་ལམ་ངན་པ་མཐོང་བ་དེ་ལ་ངས་འདི་་་་་་
སྙམ་དུ། འཁོར་བ་མི་བདེན་རྨི་ལམ་ན། །རྨི་ལམ་འདི་ཡང་ཇི་ཞིག་
འདྲ། །མཚོ་དང་ལྷུན་པོ་མཐོ་རིས་ནའང་། །ལས་ཀྱིས་རྫི་བར་མི་
ནུས་པ། །ཁོར་ཡུག་ན་ཡང་དེ་ཡོད་མིན། །ངས་འདི་ལ་ངེས་པ་
བཟུང་བར་བྱས་ནས་མཚན་མོ་ནགས་དེ་ཡང་བརྒལ་བར་བྱས་ནས།
ནམ་ཐོ་རངས་ཀྱི་དུས་ན་བྲག་ཕུག་ཆེན་པོ་སྐྱེ་བོ་ལྔ་བརྒྱ་འདུག་པར་་
འོས་པ་ཞིག་ཏུ་ཕྱིན་ཏེ་མེ་ལྕགས་ལས་མེ་ཕྱུངས་ནས་ཇའི་བཏུང་བ་་་
47



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བསྐོལ་བར་བྱས་ཏེ་བཏུང་བ་འཐུང་བ་དང༌། ནམ་ལངས་པར་གྱུར་
ཏེ་བ་ལང་རྫི་རྒན་པོ་ཞིག་འོངས་པ་ལ་ངས་སྨྲས་པ། ཀྱེ་བ་ལང་སྐྱོང་
ཚུར་ཤོག་བཏུང་བ་ཡང་འཐུང་ཞིག མེའི་འོད་ཀྱིས་ལུས་གྲང་བ་
ལས་སྐྱོབ་པར་གྱིས་ཤིག ང་བཤུལ་ལམ་རིང་པོ་ནས་འོངས་པ་
ཞིག་སྟེ། སྦྱིན་པ་བྱིན་པའི་འོས་སུ་གྱུར་པ་དེའི་སླད་དུ་བསོད་ནམས་
འདོད་པ་ཁྱོད་ཀྱིས་འོ་མའི་བཏུང་བ་ཡང་ང་ལ་བྱིན་ཅིག ཞེས་
སྣོད་བསྟན་པ་དང་། བ་ལང་སྐྱོང་རྒན་པོས་སྨྲས་པ། ཡུལ་འདི་ནི་
རིགས་ངན་གྱི་གྲོང་ཁྱེར་དེ་འདི་དང་ཉེ་བ་ན་ཐར་ལམ་ཞེས་པའི་་་་་
མིའི་བདག་པོས་བདག་གིར་བྱ་བ་ཡོད་དེ། ཁྱོད་ཀྱི་ཟོང་དག་གི་རིན་
ཡང་ཅི་འདོད་པ་ཚོང་འདུས་ལས་ཐོབ་པར་འགྱུར་རོ། །ཁྱོད་ཡུད་
ཙམ་འདིར་འདུག་པར་གྱིས་ཤིག དེ་སྐད་ཅེས་སྨྲས་ནས་བ་ལང་
སྐྱོང་སོང་སྟེ་ཉི་མ་ཕྱི་དྲོའི་དུས་འོ་མ་ཁྱེར་ནས་ངའི་སྣོད་གང་བར་་་་་
བྱས་སོ། །རྒྱ་མཚོ་ལ་ནི་ཆུ་ཐིགས་བཞིན། །སྦྱིན་པ་བྱིན་པ་དེ་བླངས་
ཏེ། །འོ་ཐུག་སྦྲང་རྩིའི་རོ་མྱང་ནས། །ལུས་ནི་རྣལ་དུ་གནས་པར་
གྱུར། །དེ་ནས་ཕྱི་དྲོའི་དུས་ལྗོན་ཤིང་གི་གྲིབ་མ་ཤར་གྱི་ཕྱོགས་སུ་
དུད་པར་གྱུར་ཏོ། །འོད་བྱེད་རི་ལས་ལྷུང་བ་ན། །མྱ་ངན་གྱིས་
བཞིན་སྐྱེ་བོ་ཀུན། །ཕོ་བྲང་ནང་ནས་ཕྱིར་ཕྱུང་སྟེ། །རང་ཁྱིམ་
དཔལ་ནི་ཆུང་ངུ་བསྟེན། །དེ་ནས་ནུབ་ཕྱོགས་བུ་མོ་འོད་ལྡན་མ། །
48



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
འདོད་པའི་རྣམ་འཕྲུལ་གསར་པ་ཅི་ཡང་གཡོ། །ཐུན་མཚམས་གུར་
ཀུམ་ཆང་གི་བཏུང་བ་ལ། །རྒྱུ་སྐར་བདག་པོ་འབོད་པར་འདོད་པ་
བཞིན། །སྐྱེ་བོས་མཐོང་བའི་དོགས་པས་སྐྲག་པ་བཞིན། །དལ་བུ་
ཡིས་ནི་ཡིབ་པ་བཞིན་དུ་འོང་། །ཕྱོགས་ཀུན་མུན་པས་བཟུང་བ་དེ་
ལ་ཡང་། །བྱང་ཆུབ་སེམས་དཔའ་བརྩོན་པ་མི་གཏོང་བ། །འགྲོ་
བའི་ལམ་ནི་ངེས་པར་མཚོན་བྱའི་སླད། །ཟླ་བའི་འོད་ཀྱིས་ཀུན་ཏུ་
སྣང་བ་བྱིན། །དེའི་དུས་ན་ཚེས་བཅོ་ལྔའི་ཟླ་བ་སྤྲིན་མེད་པའི་ཤར་
གྱི་རི་བོའི་བ་གམ་ལས་འཐོན་པ་དང་། ངས་བྱང་ཕྱོགས་སུ་འགྲོ་
བའི་ལམ་ལ་འབྲས་ས་ལུའི་ཞིང་མིག་མང་རིས་སུ་ཡོད་པའི་བར་དུ་་་
ངལ་གསོ་བའི་ཕྱིར་བཞོན་པ་ལས་བབས་པ་དང་། བཞོན་པ་དེ་
གདོང་ཕྱིར་ཕྱོགས་ཏེ་ས་གཞི་ལ་ཉལ་བར་བྱས་སོ། །བཞོན་པ་ཉལ་
བ་དེ་མི་དགེ་བའི་མཚན་མ་ཡིན་པར་ཤེས་བཞིན་དུ་བཞོན་པ་ལྕག་་་
གིས་བསྐུལ་ནས་བསླངས་ཏེ་སྨྲས་པ། འགྲོས་ལྡན་འགྲོ་བའི་ལམ་
ནས་ལྡོག་སྟེ་ཁྱོད། །མྱ་ངན་གྱིས་བཞིན་མགོ་བོ་སྨད་དེ་ད། །ས་གཞི་
ལ་ནི་ཅིའི་སླད་དུ་ཉལ། །རྒྱུ་སྐར་ཚོགས་ཀྱང་འཇིགས་པས་འདར་བ་
བཞིན། །
དེ་ནས་ཡང་མྱ་ངམ་གྱི་ཐང་ཆེན་པོ་ཞིག་ཏུ་འགྲོ་བའི་ལམ་དུ་་་་
རྫིང་བུ་ཆུང་ངུ་དང་འབབ་ཆུ་འདྲེས་པ་དེ་ལ་འཁོར་བའི་བྱ་ངང་་་་་་
49



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པའི་སྐད་སྙན་པ་སྒྲ་འགར་འགར་པོར་སྒྲོག་པ་ཐོས་ནས་སྨྲས་པ།
བཞོན་པ་འདི་ཡང་ལེ་ལོའི་གོམ་པས་འགྲོ། །མཐོ་རིས་འོས་པའི་
ལོངས་སྤྱོད་ཚོགས་བཏང་ནས། །མྱ་ངམ་ཐང་དབུས་འཕྱན་པ་
བདག་གཅིག་པུ། །ངང་མོའི་སྐད་སྙན་འདི་ལས་ཉན་བཞིན་དུ། །
འཁོར་བ་པ་བཞིན་ད་དུང་འགྲོ་བར་བྱེད། །དེ་ནས་ནམ་གྱི་གུང་
ཐུན་ཟད་པར་ཉེ་བ་འབྱུང་པོའི་བྱ་མང་པོ་ལམ་དང་ཉེ་བ་ན་ཡིད་དུ་
མི་འོང་བའི་སྒྲ་འབྱིན་པར་བྱེད་པ་སྐྱེས་བུ་རྒན་པོས་འོ་དོད་འབོད་་་
པ་བཞིན་དུ་ཐོས་ནས་ལྷག་པར་ཡང་སྐྲག་པར་གྱུར་ཏོ། །དེ་ལ་འདི་
སྐད་ཅེས་བྱ་སྟེ། འཁོར་བ་གྲོགས་མེད་གཅིག་པུར་བདག་འགྲོ་བ། །
མེ་ལོང་ལ་འཆར་གཟུགས་བརྙན་ཇི་བཞིན་དུ། །སྔོན་ལས་ཉེར་སྨིན་
མི་དགེའི་མཚན་མ་ངན། །འབྱུང་པོའི་བྱ་ཚོགས་འདི་དག་བདག་ལ་
དམོད། །ཉེས་པ་བྱེད་པ་རང་ལས་གཞན་འགའ་མེད། །དེ་ནས་
འབབ་ཆུའི་ངོགས་ཤིག་ཏུ་ཇའི་བཏུང་བ་བཏུང་བར་བྱས་ནས་ངལ་
གསོ་བའི་མོད་ལ་གཉིད་དུ་ཡུད་ཙམ་སོང་ནས། གཉིད་ལས་སད་པ་
དང་ནམ་ལངས་སུ་ཉེ་བར་གྱུར་ཏོ། །བྱང་ཆུབ་སེམས་དཔའི་སྙིང་
སྟོབས་ཀྱིས། །གྲོགས་ལྡན་འགྲོ་བ་མཁའ་ལྡིང་བཞིན། །གྲོགས་དང་
ཁྱུ་ལ་ལྟོས་པ་མེད། །ཡང་ནི་འགྲོས་ལྡན་བཟུང་བྱས་ཏེ། །སྤྲོ་བ་ཆེན་
པོས་ཞོན་ནས་དང་། །ནགས་ཚལ་ཆེན་པོའི་ནང་དུ་སོང་། །ནགས་
50



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཚལ་ཆེན་པོ་མཐའ་མི་མངོན་པ་དེ་ལ་ལམ་བོར་ཏེ་ཕྱོགས་ཀུན་ཏུ་་་་་
བཙལ་བར་བྱས་ཏེ་ངལ་བར་གྱུར་ནས། སྨྱུག་མའི་ཚལ་ན་རྩྭ་སྔོན་པོ་
ཡོད་པའི་ཕྱོགས་ཅིག་ཏུ་བཞོན་པ་བཏང་ནས། དེ་དང་ཉེ་བར་ཆུ་
ཕྲན་འབབ་པ་ནས་ཆུ་བླང་སྟེ་ཇའི་བཏུང་བ་བསྐོལ་བར་བྱས་ནས་་་
ཟན་ཟོས་ཏེ་རི་བོའི་ངོས་ཀུན་ཉུལ་བར་བྱས་པ་དང་། རི་བོང་གི་
ལམ་འདྲ་བ་ཆུང་ངུ་ཞིག་རྙེད་ནས་སོང་བ་ན་ལམ་པོ་ཆེ་རྙེད་པར་་་་་
གྱུར་ཏོ། །ཆུང་ངུའི་བསོད་ནམས་བྱས་པ་ཡང་། །དུས་ཀྱི་ཚོགས་
ཆེན་རྒྱུ་སྟོབས་ཆེ། །སྲིད་ཞིའི་དཔལ་ལ་བདེར་རོལ་བ། །གང་དུ་
མངོན་དུ་གྱུར་པའོ། །ལམ་པོ་ཆེ་དེ་ནས་སོང་བ་དང་ཉི་མ་ཕྱི་དྲོའི་
དུས་ནགས་ཚལ་ཆེན་པོ་ཞིག་ཏུ་རྟ་ལས་བབས་ཏེ་བཟའ་བཏུང་བྱས་
ནས་དེའི་མཚན་མོར་ཉལ་བར་བྱས་ནས་ཡུན་རིང་པོ་ཞིག་ལོན་པ་་་
དང་ཟླ་བ་མཁའ་ལ་འཛེགས་པ་མཐོང་ངོ་། །མཐོང་ནས་ཡིད་སྐྱོ་
བར་གྱུར་ནས་སྨྲས་པ། བྲམ་ཟེས་ཕྱག་བྱས་བདག་ལ་ལམ་སྟོན་པ། །
རི་བོང་འཛིན་པ་སྐྱེ་བོ་ངལ་བ་བཞིན། །མཛེས་པ་བྲལ་བ་ཡུན་རིང་
གང་དུ་ཡོང་། །གང་དུ་ལྷ་མའི་དཔལ་ཡང་འགྲོ་འགྱུར་བའི། །སྐྱེ་
བོའི་ཡིད་དང་ལྡན་པར་མ་ལགས་སམ། །ཞེས་སྨྲས་ཏེ། ནམ་ཐོ་
རངས་ཀྱི་དུས་ན་འགྲོས་ལྡན་གྱི་སྲབ་མདའ་འཛིན་པར་བྱས་ཏེ་སོང་
བ་དང་། ནམ་ལངས་པ་དང་ནགས་ཚལ་ཆེན་པོ་དེ་ཡང་བརྒལ་བར་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བྱས་ཏེ། མདུན་དུ་རིགས་ངན་གྱི་གྲོང་བརྡལ་ཁྱིམ་ཞིག་པ་འབྲས་ས་
ལུའི་ཞིང་ལ་རྩྭ་ཀུ་ཤ་སྨིན་པ་མཐོང་བས་ཡིད་ལྷག་པར་ཡང་སྐྱོ་བར་་
གྱུར་ཏེ་སྨྲས་པ། རང་དོན་ལ་ངལ་འབད་པ་བྱས་པའི་ཁྱིམ། །འབར་
བས་ཟོས་པའི་ཐལ་བའི་ལྷག་མ་ཅན། །ཕག་རྒོད་གནས་བཅས་རྐང་
བའི་རྒྱ་ཡིས་བཏབ། །ས་ལུ་སྨིན་པར་རེ་བའི་ཞིང་འདི་ལ། །དེ་རིང་
ཀུ་ཤའི་ཚལ་དུ་ཅི་སླད་གྱུར། །རོ་ལྡན་སྨིན་པར་རེ་བའི་ལྗོན་པ་འདི།
ཡན་ལག་ཀུན་ཉམས་ས་གཞི་ལ་འགྱེལ་བ། །དུག་སྦྲུལ་ཤི་བའི་རོ་
དང་འདྲ་བར་གྱུར། །
དེ་ནས་ས་གཞི་མཛེས་པ་དང་བྲལ་བ་མེས་ཀུན་ནས་ཟོས་པའི་་་
ནགས་ཚལ་དེ་ལས་འཐོན་ཏེ་སོང་བ་དང༌། རྡོ་བའི་རི་དང་ཉེ་བའི་
ནགས་མཐའ་ན་དེའི་ནུབ་མོ་འདུག་སྟེ་ཟན་ཟོས་ནས་ནངས་པར་སྔ་
བར་སོང་བ་དང༌། རྡོ་བའི་རི་བོ་དེའི་ཐོག་ན་ཁ་བ་དང་བུ་ཡུག་
འབབ་པར་བྱེད་པ་མདུན་ནས་འོངས་པའི་རླུང་གི་ཤུགས་དང་ལྡན་
པ་རྡོ་བ་དང་གསེག་མས་བཞིན་ལ་འཐོར་བར་བྱེད་པ། དཔེར་ན།
བུད་མེད་ཁྲོས་པས་ཁྱིམ་མི་ལ་ཇི་ལྟར་བྱ་བ་བཞིན་དུ་གྱུར་ཏོ། །
གནས་སྐབས་ངན་པ་དེ་མཐོང་ནས་ངས་རྟ་ལས་བབས་ཏེ་འགྲོས་་་་
ལྡན་མགོ་བོ་སྨད་ནས་འདུག་པ་ལ་འདི་སྐད་ཅེས་སྨྲས་སོ། །ཅང་
ཤེས་ཁྱོད་སྔོན་དབེན་པའི་ནགས་མཐའ་ལ། །པདྨའི་རྩ་བ་ལྟར་
52



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
དཀར་ལ་ཕུག་དང་། །ལོ་མ་སྔོན་པོ་ཕང་ཕུང་ཟན་ཟ་བ། །རྩྭ་འཇམ་
སྔོན་པོའི་མལ་སྟན་གོམས་པ་འདི། །དེ་རིང་རྡོ་བའི་ཚེར་མས་
གཏམས་པ་ཡི། །རྡོ་བའི་རི་ལ་འགྲོ་བས་ངལ་བཞིན་དུ། །ངལ་གསོ་
མེད་པར་ད་ཡང་འགྲོ་དགོས་ན། །ཁྱོད་ཀྱིས་སྡུག་བསྔལ་མི་བཟོད་
ངལ་བ་བདག །ད་ནི་རྐང་བས་དལ་བུས་འགྲོ་བར་བྱ། །
དེའི་དུས་ན་བྱང་ཆུབ་སེམས་དཔའ་ཀུན་ཏུ་བཟང་པོ་དབེན་་་་་
པའི་ནགས་ཚལ་ན་མཉམ་པར་བཞག་པའི་ཉམས་བྱུང་བ། འཇིག་
རྟེན་དབང་ཕྱུག་བྱང་ཕྱོགས་ཀྱི་ལམ་ལ་ངལ་བ་དུ་མས་འགྲོ་བ་་་་་་
གནོད་པས་ཉེ་བར་གནས་པའི་མཚན་མ་ཤེས་ནས་བསམས་པ། ས་
རི་མང་པོའི་ཕ་རོལ་དུ་སོང་ཟིན་ཏེ་ད་དུང་ཡང་ལྡོག་པར་གྱུར་པ་ན་
ཅི་མ་རུང་གནོད་པས་བརྫི་བར་མི་འགྱུར་རོ་སྙམ་ནས། སྐྱེས་བུ་
གཉིས་བོས་ནས་གསེར་གྱི་བརྔན་པ་བྱིན་ཏེ། ངའི་ཕྱི་བཞིན་བཏང་
སྟེ་ཡི་གེ་དང་འཕྲིན་བསྐུར་བ། ལམ་དེ་ནི་སྔོན་ཡོད་པ་ཐོས་ཏེ་ད་ལྟ་
སྐྱེ་བོའི་འགྲོ་འོང་མེད་ནས་ཡུན་རིང་མོ་ཞིག་ལོན་པ་འཇིགས་པ་་་་་་
དང་བཅས་པ་དེའི་སླད་དུ་ལམ་དེ་ནས་ལྡོག་སྟེ་ཤར་ཕྱོགས་ཀྱི་ལམ་་་
བཟུང་བར་གྱིས་ཤིག་དང༌། དུས་མི་རིང་བ་ན་རི་བོ་བྱ་རྐང་མཐོང་
བར་འགྱུར་ཏེ། ཁྱོད་ཀྱི་ཡུན་རིང་མོ་ནས་བསམས་པའི་རེ་བ་ཐོབ་
པར་འགྱུར་རོ། །ཤར་ཕྱོགས་སུ་འགྲོ་བའི་བྱ་བ་དེ་འགྲུབ་པར་འགྱུར་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཏེ་ཡུལ་གྱི་སྐྱེ་བོ་དེ་དག་ཀྱང་རང་བཞིན་བཟང་བ་ཁྱོད་མཐོང་ན་་་་་་
མགྲོན་གྱི་བསྙེན་བཀུར་བ་བཟང་པོས་བསྙེན་བཀུར་བྱེད་པའི་དགེ་་་
བའི་རྩ་བ་བསྐྱེད་པར་བྱོས་ལ། སླར་ཡང་དབེན་པའི་ནགས་ཚལ་
འདི་ན་འོང་བར་བྱས་སོ། །ཞེས་དེ་སྐད་ཅེས་འཕྲིན་བསྐུར་ཏེ་བཏང་
བ། སྐྱེས་བུ་དེ་གཉིས་རྡོ་བའི་རི་དང༌། རིགས་ངན་གྱི་གྲོང་བརྡལ་
དང་། འབབ་ཆུ་གནོད་པ་ཅན་བརྒལ་ནས་ནགས་ཚལ་ཆེན་པོ་
མཐའ་མི་མངོན་པ་མཐོང་བ་དང་། ཆོམ་རྐུན་གྱི་འཇིགས་པ་དང་
སྟག་གི་འཇིགས་པས་འཇིགས་ཏེ་ཉི་མ་བདུན་པ་ན་སླར་ལྡོག་པར་་་་་
གྱུར་ཏོ། །སྒྱུ་ལུས་མཐུ་དང་ལྡན་གྱུར་ཡང་། །ལས་ཀྱི་རང་བཞིན་མི་
ཤེས་པ། །བྱིས་པ་འདི་དག་ནམ་དུ་ཡང་། །འཇིགས་པའི་ཚོགས་
ལས་སུ་ཞིག་ཐར། །
ངས་ཁ་བ་དང་བུ་ཡུག་གིས་འགགས་པའི་ལམ་དེ་ཡང་བགྲོད་་་
པར་བྱས་ནས་སོང་བ་དང་། ཆོམ་རྐུན་པ་འགའ་ཞིག་གིས་རིགས་
ངན་གྱི་གྲོང་བརྡལ་བཅོམ་ནས་འབྲུས་གང་བའི་བུམ་པ་ཁུར་ཏེ་་་་་་
ཕྱུགས་ལུག་དེད་ནས་འོང་བ་དང་ལམ་འཛོམ་སྟེ་དེ་རྣམས་ང་ལ་་་་་་
བལྟས་ནས་བཞིན་འཛུམ་པར་བྱེད་ཅིང་ཕན་ཚུན་ཀླ་ཀློའི་སྐད་ཀྱིས་་
སྨྲ་བར་བྱེད་དོ། །དེ་རིང་གྲོང་བརྡལ་བཅོམ་ནས་འདིའི། །ནོར་དག་
ཐོབ་པའི་དགའ་བ་དང༌། །རིགས་ངན་བུ་དང་ཆུང་མ་ཀུན། །ནོར་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
དང་བྲལ་བའི་མྱ་ངན་ལ། །སྦྱར་བར་བྱས་པ་རྣམ་པར་སྨིན། །ཞེས་
སྨྲས་ནས་སོང་བ་དང་། ནགས་ཚལ་ཆེན་པོ་མི་མེད་པ་རྩྭ་ཀུ་ཤ་རླུང་
གིས་བསྙལ་བར་བྱས་ཏེ་སྐྱེས་བུའི་ལམ་སྦས་པར་བྱེད་པ་ལྟར་གྱུར་་་་
པ་དེ་དང་ཉེ་བར་རྡོ་བའི་བྱ་སྐྱིབས་ཤིག་གི་འོག་ཏུ་དེའི་ནུབ་མོ་་་་་་
འདུག་པར་བྱས་ནས་ཚ་བ་བསྐོལ་བར་བྱས་སོ། །ནམ་ལངས་པ་དང་
སོང་བའི་མདུན་དུ་བྱ་ངར་དཀར་པོའི་ཁྱུ་དག་སྐད་སྙན་པར་སྒྲོག་་་་
བཞིན་དུ་རི་བོ་ལ་ཡར་གོམས་པར་འཛེགས་པར་བྱེད་པ་མཐོང་ནས་
སྨྲས་པ། གྲུབ་པའི་སྐྱེ་བོ་རྣམས་བཞིན་དུ། །ཆུ་རྒྱུན་གཙང་མ་འཐུང་
བྱས་ནས། །ནགས་ཚལ་གཙང་མར་སླར་འགྲོ་བ། །བྱ་བའི་རིམ་པ་
མཚུངས་པ་ཡི། །བྱ་ཡི་ཁྱུ་འདི་བདེ་བར་གནས། །རྙེད་དཀའ་དལ་
འབྱོར་རྙེད་པའི་མི། །ཉེས་པ་བྱེད་པ་སྡིག་པའི་ལས། །ཡིད་གྱི་
དབང་གྱུར་འཁོར་བ་པ། །སྡུག་བསྔལ་བརྒྱ་ཡི་ཚོར་བ་ཅན། །ཡུལ་
ལ་མངོན་པར་ཞེན་པའི་བློ། །ཁྱིམ་ཉིད་དུ་ནི་ཉམས་པར་འགྱུར། །
གྲོང་ཁྱེར་བ་འདི་རྣམས་སྔོན་དུས་འབྲུ་བསྡུད་པར་འདོད་ནས་་་་་་་་
དཔྱིད་ཀྱི་དུས་ན་མི་གཙང་བ་རྒྱབ་ཏུ་ཁུར་བའི་ངལ་བ་བྱས་ནས་་་་་
ཕྱིས་འབྲུ་ཉུང་ངུ་ཞིག་བྱུང་བ་དེ་ཡང་རང་ལ་མི་དབང་སྟེ། མི་
བདག་དང་ཕོ་བྲང་འཁོར་བ་དག་དང་ཐུན་མོང་དུ་བྱ་དགོས་ལ། མི་
བདག་གི་བྲན་དུ་གྱུར་པ་རྩྭ་དང་ཤིང་གེལ་པ་ཁུར་བ་དེ་རྣམས་ཀྱང་་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྡུག་བསྔལ་འདིས་འཆི་བའི་དུས་བྱས་པ་ཤིན་ཏུ་འཕངས་ཏེ། མི་
རྙེད་རྙེད་དཀའ་ལ་བསམ་ནས། །ད་ནི་ཁྱིམ་དུ་ཅི་སླད་འདུག །
གང་དག་བདེ་འགྲོར་འགྲོ་འདོད་ན། །བས་མཐའི་ནགས་སུ་ཅིས་མི་
འགྲོ། །ངས་འཁོར་བ་སྡུག་བསྔལ་ལས་སྐྱེས་པ་སྡུག་བསྔལ་གྱི་གནས་
པ། ད་དུང་ཡང་ངན་འགྲོའི་སྡུག་བསྔལ་བསྟེན་དགོས་པའི་རྒྱུ་ཅན་
དུ་རིག་ནས་ཡིད་སྐྱོ་བཞིན་དུ་ཕྱོགས་དེ་ནས་སོང་སྟེ། ཁ་བའི་རི་
ལས་བབས་ནས་ཉི་མ་ཕྱི་དྲོའི་དུས་ན་རིགས་ངན་གྱི་གྲོང་བརྡལ་་་་་
དང་ཉེ་བའི་ནགས་མཐའ་ཕ་ཝང་ཟླུམ་པོ་ཞིག་དང་ཉེ་བར་འདུག་་་
ནས་ཟན་ཟོས་ཏེ་དེའི་མཚན་མོར་འདུག་པར་བྱས་སོ། །ནངས་པར་
སྔ་བར་ལངས་ནས་སོང་སྟེ་ཡུལ་དེའི་གཅོང་རོང་གི་འབབ་ཆུ་ལས་་་་
བརྒལ་ཏེ་རྒྱུ་སྐར་ཤར་བ་དང་རི་བོའི་ངོས་ཀྱི་ནགས་ཚང་ཚིང་ཞིག་་་་
ཏུ་དེའི་ནུབ་མོ་འདུག་པར་བྱས་སོ། །རྒྱ་མཚོའི་རིན་པོ་ཆེ་འདོད་
ནས་གྲུ་བོ་ཆེ་ལོ་བཅུ་གཉིས་སུ་སྦྱོར་བར་བྱས་པ་ཕྱོགས་དང་གླིང་ལ་་
མཁས་པར་བསླབས་ནས་འགྲོ་བ་ཡང་། གང་གི་ཚེ་ལས་ཀྱི་ལྷག་མའི་
ཉེས་པས་མི་འདོད་པའི་རླུང་ནག་པོའི་ཤུགས་ཀྱིས་དྲངས་ཏེ་སྲིན་་་་
མོའི་གླིང་དུ་འཕྱན་པ་བཞིན་དུ་ལུས་འདིས་ཉེས་པ་བྱས་པ་མེད་ན་་་
ཡང་ཚེ་རབས་སྔོན་དུ་འཁོན་གྱི་བུ་ལོན་ཡོད་པ་འཇིག་རྟེན་ད་དུང་་་་
ཡང་ཡོད་པ་ཞིག་སྟེ། ངས་བཞོན་པ་ལས་བབས་ནས་རི་ལས་བབས་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཏེ་གང་དུ་ཆུ་ཀླུང་ཡོད་པའི་ཕྱོགས་སུ་སོང་བ་དང་། སྐྱེས་བུ་ཞིག་
གིས་སྨྲས་པ། གང་དུ་འགྲོ། ངས་སྨྲས་པ། ཆུ་ཀླུང་འདིའི་ཕ་རོལ་དུ་
འགྲོ། སྐྱེས་བུས་སྨྲས་པ། བརྔན་པ་བྱིན་ཅིག་དང་ངས་རྣ་བ་འཛིན་
པ་ལ་ཆུ་བོ་བརྒལ་བའི་གཏམ་གླེང་བར་བྱེད་ལ། གཞན་དུ་ན་ཁྱོད་
ཀྱིས་སྨྲ་བ་ནི་ཀླ་ཀློས་ཇི་ལྟར་ཤེས། དེ་ལ་གསེར་གྱི་ཀན་པ་ཎ་གཅིག་
བྱིན་ནས་ཁས་བླངས་པ་དེ་དང་ལྷན་ཅིག་ཏུ་འོངས་པ་དང་། ཆུ་
ཀླུང་དང་ཉེ་བར་ཀླ་ཀློ་མང་པོ་ལམ་ནས་འོངས་པ་དང་འཛོམ་པར་་་
གྱུར་ཏེ་ངའི་བཞོན་པ་མཐོང་ནས་བསམ་པ། བཞོན་པ་བཟང་པོ་
འདི་ཡུ་བུ་ལ་བྱིན་དུ་འོང་བ་འདི་ཡུལ་གང་གི་སྐྱེ་བོ་ཡིན་ཡང་འཕྲོག་
པར་བྱ་སྙམ་ནས་བཞིན་གནག་སྟེ་ཉེ་བར་འོང་བ་ངས་ཤེས་ནས་རི་་་
བོའི་ངོས་ལ་བཞོན་པ་ཞོན་ནས་བྲོས་པར་བྱས་སོ། །ཀླ་ཀློ་རྣམས་ནི་
ནོར་འདོད་པས་སླར་མི་ལྡོག་པར་རིག་ནས་དངུལ་གྱི་ཀན་པ་ཎ་ལྔ་་་
བྱིན་པ་དང་སོང་ངོ༌། ། །
དེའི་ནུབ་མོ་མདུན་གྱི་ལམ་སྒྲིབ་པར་བྱེད་པའི་མུན་པ་ཡང་་་་་་
ཁྲོས་པ་བཞིན་དུ་གནག་པར་གྱུར་ཏེ། གང་དུ་འགྲོ་བའི་ཕྱོགས་མ་
རྙེད་དེ་ཆུ་ཀླུང་གི་ངོགས་དེ་ན་ལུས་ཏེ་ནམ་ལངས་པ་དང་། སྔར་གྱི་
སྐྱེས་བུ་དེ་ཉེ་བར་འོངས་ནས་འདི་སྐད་ཅེས་སྨྲས་སོ། །ད་འགྲོ་ན་
ངས་རྣ་བ་འཛིན་པ་ལ་འབོད་པ་བྱ་ཡི། ངས་སྨྲས་པ། རྣ་བ་འཛིན་
57



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པ་སྟ་གོན་གྱིས་ཤིག་བྱས་པ་དང་། དེས་རྣ་བ་འཛིན་པ་གང་དུ་ཡོད་
པ་དེ་ན་སོང་ནས་རྣ་བ་འཛིན་པ་ལ་འདི་སྐད་ཅེས་སྨྲས་སོ། །འདི་
ན་མུ་ཏོ་བ་རྟ་བཟང་པོ་ཞོན་པ་ཞིག་ཆུ་བོའི་ཕ་རོལ་དུ་སྒྲོལ་བར་་་་་
གྱིས་ལ། ཁྱོད་ཀྱི་ཕ་མེས་ཀྱི་དུས་ནས་མ་ཐོབ་པའི་དངུལ་གྱི་བརྔན་
པ་ཡང་དེ་ལས་ཐོབ་སྟེ། བུ་དང་ཆུང་མ་དང་བཅས་པ་ཇི་སྲིད་
འཚོའི་བར་གྱི་ལོངས་སྤྱོད་ལ་ལོངས་སྤྱོད་པར་འགྱུར་རོ། །ཞེས་སྨྲས་
པ་དང་། རྣ་བ་འཛིན་པ་ཡིད་ལྷག་པར་མགུ་ནས་ང་དང་བཞོན་པ་
སྒ་སྲབ་ཀུན་སྐྱེས་བུ་ཟན་ཟ་བའི་ཡུན་ཙམ་ལོན་པ་དང་། ཆུ་བོའི་ཕ་
རོལ་ཏུ་བརྒལ་བར་བྱས་ནས་རྣ་བ་འཛིན་པས་གཞན་གྱི་ལྐོག་ཏུ་་་་་
བརྔན་པ་བླངས་པའི་བརྡའ་བྱས་པ་དང་། ངས་ཀན་པ་ཎ་བདུན་
བྱིན་པ་བླངས་ནས་ཡིད་དགའ་བས་བཞིན་འཛུམ་བཞིན་དུ་ང་ལ་་་་་
བལྟ་ཞིང་ཁྱིམ་དུ་སོང་ངོ༌། །རྣ་བ་འཛིན་པ་ལ་གཏམ་སྨྲ་བར་བྱེད་
པའི་སྐྱེས་བུ་དེས་ཆུ་ཀླུང་གི་ཚུ་རོལ་ན་ངའི་ལྭ་བའི་གོས་དགུན་གྱི་་་་་
གྲང་རེག་ལས་སྐྱོབ་པར་བྱེད་པ་དེ་བླངས་ནས་རི་བོའི་ངོས་ལ་རི་་་་
དྭགས་བཞིན་དུ་འབྲོས་པར་བྱས་ཏེ། ཀླ་ཀློའི་གྲོང་བརྡལ་དུ་རིངས་
པ་རིངས་པར་སོང་ནས་ཀླ་ཀློའི་གྲོང་བརྡལ་གྱི་མི་རྣམས་ལ་སྨྲས་པ།
གོས་འདི་འདྲ་བ་ཡོད་པའི་མུ་ཏོ་བ་ཡང་གདའ་འོ། །ཞེས་བསྟན་པ་
དང་། གཏམ་དེ་གཅིག་ནས་གཅིག་ལ་སྨྲས་པས། དེའི་ཉི་མ་ཁོ་ན་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ལ་ཀླ་ཀློའི་གྲོང་མི་ཐམས་ཅད་ཀྱི་ཤེས་ནས་གཏམ་བྱུང་བ། མུ་ཏོ་བ་
དེ་རྟ་བཟང་པོ་ལ་ཞོན་ནས་ད་ཡང་གྲོང་བརྡལ་དང་ཉེ་བར་འགྱུར་་་
གྱི། དེ་ལས་རྟ་འཕྲོག་པར་བྱས་ལ་ཡུ་བུ་ཅག་ཀླ་ཀློའི་སྐྱེ་བོ་ལ་ནི་
བཞོན་པའི་དགོས་པ་འགའ་ཡང་མེད་མོད་ཀྱི། ཡུལ་གཞན་གྱི་སྐྱེ་བོ་
གཞན་ལ་འཚོང་བར་བྱས་ཏེ་རིན་གང་བྱུང་བ་དེ་ཐུན་མོང་དུ་་་་་་
འཛིན་པར་བྱའོ། །ཞེས་བློ་མཐུན་པར་གྱུར་ཏོ། །ངས་གྲོང་དེའི་
མཐའ་ནས་ཞག་གཅིག་འདུག་པར་བྱས་ནས་ནམ་ལངས་ནས་རི་་་་་
བོའི་ངོས་ལ་རྒྱང་གྲགས་ཀྱི་བར་དུ་སོང་བ་ན་ཀླ་ཀློ་ལྔ་བརྒྱས་མཐོང་་
ནས། ལ་ལས་ནི་རི་བོའི་ངོས་ལ་རྡོ་རྦབ་སྙིལ་བར་བྱེད། ལ་ལས་ནི་
མཚོན་ཆ་འཕྱར་བར་བྱེད། ལ་ལས་ནི་རྡོ་བའི་ཆར་པ་འབེབ་པར་
བྱེད། ལ་ལས་ནི་ངའི་བཞོན་པའི་སྲབ་ནས་བཟུང་ཞིང་ཁྲིད། སྐྱེ་
བོའི་ཚོགས་ཕལ་པོ་ཆེས་ང་བཞོན་པ་ལས་ཕབ་པ་དང་བཟུང་བར་་་་
བྱས་ཏེ་ཡན་ལག་དང་ཉིང་ལག་ཀུན་བཟུང་སྟེ་ངའི་ལུས་རས་བལ་་་
གྱི་འདབ་མ་བཞིན་དུ་ས་གཞི་ལ་རེག་པ་མེད་པར་སྐྱེས་བུ་དེ་རྣམས་་
ཀྱིས་སྟེག( བཏེགས》བཞིན་དུ་གོས་རྙིང་པ་དེ་ཡང་མཚོན་གྱིས་དུམ་
བུ་བརྒྱར་བཅད་དེ་ཁྱེར་བར་བྱས་སོ། །བརྒྱ་སྟོང་རི་བའི་རིན་པོ་
ཆེའི་དོ་ཤལ་གྱི་སྐུད་པ་ཡང་དུམ་བུ་བརྒྱུར་བཅད་དེ་ཁྱེར་ནས་གྲོང་་་
གི་བྱིས་པ་རྣམས་ཀྱིས་གཅིག་ལ་གཅིག་སྟོན་པར་བྱེད་དོ། །སྐྱེ་བོའི་
59



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཚོགས་ཀྱིས་རེས་འགའ་མཐོན་པོར་བཏེགས་པའི་མོད་ལ་དམའ་་་་
བར་འཇོག་པར་བྱེད་ལ། དམའ་བར་གྱུར་པ་དེའི་ཚེ་མཐོན་པོར་
བཏེགས་སྟེ་ངའི་ལུས་ཀུན་ནས་ངལ་བར་གྱུར་ཏེ། ཆུ་འདོད་ནས་
བསློང་བའི་བརྡ་བྱས་པ་དང༌། སྐྱེ་བོ་གཅིག་གིས་ང་ལ་ཆུ་གྲང་མོའི་
བཏུང་བ་བྱིན་པ་འཐུང་བ་དང་། སྐྱེས་བུ་རང་ཉིད་ཀྱི་གོས་ཧྲུལ་པོ་
སྐུད་པའི་དྲ་བ་ཅན་ཞིག་ལུས་ལས་ཕུད་ནས་ང་ལ་གཡོགས་པ་་་་་་
བྱས་ནས། ཁ་བའི་རི་དང་ཉེ་བར་དེའི་ནུབ་མོ་འདུག་པར་བྱས་སོ། །
དེའི་ཚེ་དགུན་གྱི་དུས་སུ་གྱུར་པ་གཡའ་རི་ལ་འདུག་པའི་བྱ་གོང་མོ་་
ཡང་ཉི་མས་དྲོས་པ་ལ་དགའ་བར་བྱེད་པ་ཡིན་ན། ངས་གོས་ཧྲུལ་
པོ་སྐུད་པའི་དྲ་བ་ཅན་གྱོན་པ་དེ་ཡང་དེ་ཙམ་བསིལ་བའི་རེག་པ་་་་
མེད་པར་གྱུར་ཏེ། ནམ་ལངས་པ་དང་ཁ་བའི་རི་ལས་འོངས་པ་ན།
སྔོན་དར་ཟབ་ཀྱི་མཆིལ་ལྷམ་གོན་ནས་དར་ཟབ་ཀྱི་གདན་ལ་འདུག་
པར་གོམས་པ་དེས་ཁ་བས་རེག་པའི་མོད་ལ་རྐང་པ་པདྨ་ཆེན་པོ་་་་་
ལྟར་གས་པར་གྱུར་ཏེ་འགྲོ་བའི་མཐུ་མེད་པར་གྱུར་ཏེ་བསམས་པ།
སྔོན་རྒྱལ་པོ་མྱ་ངན་མེད་ཀྱི་སྲས་བྱང་ཆུབ་སེམས་དཔའ་ཀུན་ནཱ་ལ།
ལས་ཀྱི་ཉེས་པ་ལྷག་མས་མིག་ལོང་བར་གྱུར་ཏེ། སྟོད་གཡོགས་ཧྲུལ་
པོ་ཙམ་གྱི་གོས་བགོས་ནས་ཆུང་མ་ལ་བསྟེན་ཅིང་འོངས་པ་དེས་་་་་
རྒྱུད་མང་སྦྲེང་བར་མཁས་པའི་རྒྱུད་ཀྱི་ཡོན་ཏན་གྱི་ཁྱད་པར་འཕྲོག་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཏུ་མེད་པ་ཡོད་པའི་དགེ་མཚན་ཡོད་པ་དེས་གླང་པོ་སྐྱོང་བ་རྣམས་་་
ཀྱིས་བཟའ་བ་དང་སྡོད་པའི་གནས་མལ་བྱིན་པ་ཡིན་ན། ད་ལྟ་མིག་
དང་ལྡན་བཞིན་དུ་འགྲོ་བའི་ལམ་ཅིའི་ཕྱིར་མི་བསྐྱོད། བསྟན་
བཅོས་དང་རི་མོའི་གནས་ལ་མཁས་པ་འདིས་ཀྱང་ལམ་གྱི་འཚོ་བ་་་་
རྙེད་པར་འགྱུར་རོ། །ད་ལྟ་རིགས་ངན་གྱི་གྲོང་བརྡལ་འདི་ལས་ཟས་
བླང་བར་བྱའོ་སྙམ་ནས་དལ་བུ་དལ་བུས་སོང་བ་དང་། རིགས་ངན་
གྱི་གྲོང་བརྡལ་དེའི་ཁྱིམ་བདག་ཞིག་གི་སྒོ་འགྲམ་ལ་འདུག་ནས་ངས་
ཟས་བསློང་བའི་བརྡ་བྱས་པ་མཐོང་ནས་ནང་དུ་བོས་ཏེ་གཡོས་ཁང་
གི་མེ་དང་ཉེ་བར་འདུག་ཏུ་བཅུག་ནས་དྲོ་བར་བྱས་ཏེ་ལུས་དྲོ་བར་
གྱུར་པ་དང་། ལ་ཕུག་གི་ཚོད་མ་ཞིག་བྱིན་ཏེ་སླར་ཡང་ཁྱིམ་གྱི་སྒོ་
ན་འདུག་པར་བྱས་སོ། །གྲོང་བརྡལ་གྱི་ཕྱི་རོལ་ན་ང་ས་གཞིའི་མལ་
སྟན་ལ་ཉལ་བ་རྐང་པ་པདྨ་ཆེན་པོ་ལྟར་གས་པའི་རྨ་སྲོལ་ལས་ཁྲག་་
དང་རྣག་འཛག་པ་མཐོང་ནས་ཉིན་རེ་བཞིན་དུ་སྐྱེས་པ་དང་བུད་་་་
མེད་ཀུན་གྱིས་བལྟ་ཞིང་། མར་དང་འོ་མའི་བཏུང་བ་དང་ཆང་གི་
བཏུང་བ་བྱིན་ཏོ། ། །
དེ་ནས་ཉི་མ་གསུམ་པ་ལ་རིགས་ངན་རྒན་པོ་ཀུ་མུཏ་ཀྱི་ཕུང་པོ་
ལྟར་དཀར་བའི་སྐྲ་ལོ་གཡེངས་པ་བཞིན་འཛུམ་པ་དང་ལྡན་པས་་་
ཐགས་སུ་མ་བཏགས་ལ་དྲས་བཞིན་དྲུབ་པ་མ་ཡིན་པའི་ལྭ་བ་་་་་་
61



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དཀར་པོ་ཟླ་བ་ཉ་གང་བ་དང་ཉེ་བ་ལྟ་བུའི་གོས་དཀར་པོ་གོན་པ་་་
ཞིག་ངའི་ཉེ་ལོགས་སུ་འདུག་ནས་ང་ལ་བྱམས་པའི་རྣམ་འགྱུར་དང་
ལྡན་པས་རིགས་ངན་གྱི་སྨྲ་བ་མང་པོ་བྱས་པ་ངས་མ་གོ ཡུད་ཙམ་
བསྡད་ནས་སང་ཉིན་འོང་བའི་བརྡ་བྱས་ཏེ་སོང་ངོ༌། །དེའི་ནུབ་མོ་
འདས་ནས་ཕྱི་ཉིན་ཉི་མའི་འོད་ཀྱིས་ས་གཞི་ཀུན་ཏུ་ཁེབས་པར་་་་་
གྱུར་པའི་དུས་ན། ཆང་བཟང་པོ་བུམ་པ་ཆུང་ངུ་གང་ཁྱེར་ཏེ་ང་ལ་
བླུད་པར་བྱས་སོ། །ངས་དེའི་སྦྱིན་པ་དག་པར་ཤེས་ནས་བཏུང་བར་
བྱས་པས་སྐྱེས་བུ་རྒན་པོ་ལྷག་པར་ཡང་དགའ་བར་གྱུར་ཏོ། །སྐྱེས་
བུ་རྒན་པོ་སྔོན་འདྲིས་པ་མེད་ཀྱང་འདྲིས་པའི་སྤྱོད་ཚུལ་ཅན་དེ་ལ་་་
འདི་སྐད་ཅེས་སྨྲས་སོ། །བདག་བ ཤུལ་ལམ་རིང་པོ་ནས་འོངས་པ་
ངལ་བ་ཆོམ་རྐུན་གྱིས་བཅོམ་པ་རྐང་པ་ལ་རྨ་སྲོལ་དོད་པ་སྦྱིན་པའི་
འོས་སུ་གྱུར་པ་འདི་ལ་ཟླ་བ་དཀར་པོ་ལྟ་བུའི་གོས་འདི་བདག་སློང་་
ངོ༌། །སྦྱིན་པ་ལས་བྱུང་བའི་དགེ་བའི་རྩ་བ་ནི་དུས་སུ་སྨིན་པར་
འགྱུར་རོ། །དེ་སྐད་སྨྲས་པས། ངའི་བོད་ཀྱི་སྐད་དེ་རིགས་ངན་གྱི་
སྐད་དང་མི་མཐུན་པས་གོ་བར་མ་གྱུར་པ་དང་། གོས་ལ་བཟུང་
ནས་བརྡ་བྱས་པས་ང་ལ་གོས་འདི་ལས་མེད་ཟེར་བའི་བརྡ་ཅིག་་་་་
བྱས་ཏེ་ཡུད་ཙམ་བསམ་བློ་བཏང་ནས་སོང་ངོ༌། །དེ་ནས་ཉི་མ་
གཞན་པ་ལ་ཆང་གིས་གང་བའི་བུམ་པ་ཆུང་ངུ་ཞིག་ཁྱེར་ནས་ང་་་་
62



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
དང་ཉེ་བར་འདུག་སྟེ། བཞིན་འཛུམ་བཞིན་དུ་ཟླ་བ་དཀར་པོ་ལྟ་
བུའི་གོས་ལུས་ལས་ཕུད་ནས་ང་ལ་གཡོགས་པར་བྱས་པ་དང་། ངས་
སྨྲས་པ། གོས་ཧྲུལ་པོ་འདི་ཁྱོད་ཀྱི་འདིའི་དོད་པོ་ལ་བྱིན་གྱིས།
གཞན་དུ་ན་སྦྱིན་པར་འོས་པའི་ཡོ་བྱད་ཅི་ཡང་མེད་པ་མངོན་དུ་་་་་
གྱུར་པ་ལས་ཅི་ཞིག་བརྗོད། དེས་བླང་བར་མ་འདོད་ནའང་ནན་
གྱིས་བྱིན་ཏེ་སོང་ངོ༌། །དེའི་ཚེ་ང་ལ་ཡོ་བྱད་ཀུན་གྱིས་དབུལ་བར་
གྱུར་ཏོ། །སློང་ཕོར་འདི་ཡང་བསློང་དགོས་ན། །ཡོ་བྱད་གཞན་
རྣམས་ལྟ་ཅི་སྨོས། །དགུན་གྱི་དུས་ཀྱི་མེ་ཏོག་བཞིན། །ཉེས་པའི་
ལྷག་མ་འཛིན་པར་འགྱུར། །དེ་ནས་ངས་སྐྱེས་བུ་ཞིག་ལ་སློང་ཕོར་
སློང་བའི་བརྡ་བྱས་པ་ན། སློང་ཕོར་དུམ་བུ་ལྔར་གྱུར་པ་སྐུད་པས་
བཅིངས་པ་ཞིག་བྱིན་པ་བླངས་ནས་ཡུལ་དེའི་སྐྱེ་བོ་འགྲོ་འོང་བྱེད་་་་
པ་ལ་སློང་ཕོར་བསྟན་ནས་ཟས་བླང་པས་ལུས་འཚོ་བར་གྱུར་ནས་་་་
བསམ་པ། སྔོན་བདེ་བར་གཤེགས་པ་བྱང་ཆུབ་སེམས་དཔའི་གནས་
སྐབས་སུ་དེད་དཔོན་མཛའ་བོའི་བུ་མོར་གྱུར་པ་ན་ལམ་འཕྱན་པར་
གྱུར་ཏེ། དཔལ་དང་ལྡན་པའི་གྲོང་ཁྱེར་ཀུན་ཏུ་ལྷ་མོ་མང་པོས་
བསྙེན་བཀུར་བར་བྱས་ནས་ཡང་སོང་བའི་མཐར་ལྕགས་ལས་བྱས་་་
པའི་ཁྱིམ་ཞིག་གི་ནང་དུ་འཁོར་ལོ་འབར་བ་སྤྱི་བོར་འཁོར་བཞིན་་་
པའི་སྐྱེས་བུ་ཞིག་མཐོང་ནས་ཡིད་སྐྱག་པའི་མོད་ལ་འཁོར་ལོ་དེ་་་་་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེད་དཔོན་མཛའ་བོའི་བུ་མོའི་སྤྱི་བོར་འཁོར་བས་སྡུག་བསྔལ་གྱི་་་་
ཚོར་བ་ཅན་དུ་གྱུར་པ་དེས་བསམ་པ། ད་ནི་སེམས་ཅན་དམྱལ་བའི་
སྡུག་བསྔལ་ངས་བླང་བར་བྱས་ཏེ་སེམས་ཅན་དེ་དག་གི་སྡུག་བསྔལ་
རྒྱུན་ཆད་པར་གྱུར་ཅིག ཅེས་སྨོན་ལམ་བྱས་མ་ཐག་ཏུ་འཁོར་ལོ་
ནམ་མཁར་འཕགས་པ་དེ་བཞིན་དུ། ང་ཡང་རི་བོ་གངས་ལྡན་དང་
ཆུ་ཀླུང་ཆེན་པོའི་ངོགས་ཀྱི་སྐྱེ་བོ་མང་པོས་བསྙེན་བཀུར་བ་ད་འདི་་་
ན་ལས་ཀྱིས་དྲངས་ནས་གནས་སྐབས་འདི་ལ་སྦྱར་བར་བྱས་པ་ཉེས་
པའི་ལྷག་མ་ལུས་འདི་ཉིད་ལ་སྨིན་པ་ལ་ཅི་ཞིག་ཏུ་འགྱོད་སྙམ་ནས།
ཉི་མ་ལ་འདུག་སྟེ་ཡིད་མི་བདེ་བ་ཅི་ཡང་མ་བྱུང་ངོ་། །ངའི་རྐང་
པའི་རྨ་སྲོལ་གྱི་ཟུག་རྔུ་ཡང་མི་ཚོར་བ་ཙམ་ཆུང་བར་གྱུར་ཏེ། སློང་
ཕོར་དུམ་བུ་ལྔར་གྱུར་པ་དེའི་ནང་དུ་ས་རྡུལ་བྱུགས་ནས་བྱང་ཆུབ་་་
སེམས་དཔས་སྟག་མོ་ལ་ལུས་བྱིན་པ་དེ་ཡང་རི་མོར་བྲིས་ནས་ངས་་་
ཡུན་རིང་དུ་བལྟ་བར་བྱས་སོ། །ཡན་ལག་བདུན་པ་ཁ་ཏོན་དུ་བྱས་
ནས་མཚན་མོ་རྩྭའི་མལ་སྟན་ལ་ཉལ་བས་ཟླ་བ་གཅིག་ཙམ་གྱི་དུས་་་
འདས་པ་དང༌། ངའི་རྐང་པའི་རྨ་སྲོལ་སོས་པར་ཉེ་བར་གྱུར་པ་ན།
ཡུལ་དེ་ནས་འོངས་ནས་ཡུལ་གཞན་ཞིག་ཏུ་རིགས་ངན་གྱི་གྲོང་་་་་་
བརྡལ་དང་ཉེ་བར་འདུག་པ་སྐྱེ་བོ་དེ་རྣམས་ཀྱི་མཐོང་ནས་འོ་མ་་་་་
དང་ཞོའི་བཏུང་བ་བྱིན་ནས་ལུས་རྣལ་དུ་གནས་པར་གྱུར་ཏོ། །ཡུལ་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
དེའི་ཉེ་ལོགས་ཀྱི་རི་བོའི་པང་ན་གཙུག་ལག་ཁང་ཆུང་ངུ་ཡོད་པ་དེ་
ན་སོང་བ་དང་། ཉན་ཐོས་ཤིག་གཙུག་ལག་ཁང་སྐྱོང་བར་བྱེད་པ་
དེས་འོ་མ་དང་ཞོའི་བཏུང་བ་བྱིན་ནས་ཞག་འགའ་འདུག་པར་བྱས་
སོ། །ཉིན་ཅིག་གསུང་རབ་ཀྱི་པུསྟི་ཀའི་ཚོགས་ནས་འཕགས་པ་རྒྱ་
ཆེར་རོལ་པ་བླང་ནས་བཀླག་པར་བྱས་ཏེ། རྗེས་སུ་ཡི་རང་བའི་
བསམ་པ་དང་ལྡན་པས་ཐུབ་པའི་མཛད་པ་བཅུ་གཉིས་ལ་བསྟོད་་་་
དབྱངས་ཚིགས་སུ་བཅད་པ་ཡང་ངས་བྱ་བར་བརྩམས་སོ། །
ཡུལ་དེ་ནས་སོང་སྟེ་རྒྱ་ཡུལ་གྱི་མཆོད་རྟེན་དཀར་པོ་དང་ཉེ་བ་་
མཐའ་འཁོབ་ཀྱི་ཡུལ་དུ་སོང་བ་དང་། ཚོང་པའི་སྐྱེ་བོ་བྱ་མཐིང་
རིལ་མོའི་རྐང་པ་དམར་བ་ལ་འགྲན་པ་བཞིན་དུ་མཆིལ་ལྷམ་མེད་་་་
པ་ཞིག་འོངས་ནས་མ་ར་ཀ་ཏ་ལྟར་ལྗང་བའི་ཇའི་ལོ་འདབ་གསར་
བས་སྣོད་བཀང་བ་ང་ལ་བྱིན་པར་བྱས་སོ། །མཐའ་འཁོབ་ཀྱི་ཡུལ་
དེ་དང་ཉེ་བར་འབོ་ཡུལ་གྱི་གངས་རི་མཐོན་པོ་ན་བུན་རྣམས་་་་་་་
གཡས་བསྐོར་བྱེད་པ་རླུང་བསིལ་བ་དུས་སུ་ལྡང་ཞིང་། ཆར་ཟིམ་བུ་
དུས་སུ་འབབ་པར་བྱེད་པའི་ནགས་མཐའ་དེའི་ཆུ་རྒྱུན་ལས་ཆུ་་་་་་
བླངས་ནས་བྱ་མཐིང་རིའི་རྐང་བ་དམར་བ་ལ་འགྲན་པའི་སྐྱེས་བུས་
བྱིན་པའི་ཛའི་ལོ་འདབ་གསར་བ་བསྐོལ་ནས་འོ་མ་དང་འོ་མའི་་་་་་
སྙིང་པོའི་བཅུད་དང་ལྡན་པར་བྱས་ནས་འཐུང་བས་ལུས་ལྷག་པར་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བདེ་བར་གྱུར་ཏེ་སྨྲས་པ། ཆོས་ཀུན་སྒྱུ་མར་ཤེས་པ་ན། །བདེ་སྡུག་
ཀུན་གྱི་རང་བཞིན་ལ། །འཛིན་མེད་ཡིད་བདེར་གནས་པ་ང་། །སྒྱུ་
ལུས་ཐབས་ལ་བརྟེན་དགོས་པ། །མེ་ཏོག་ཆུ་ཡིས་གསོ་བ་བཞིན། །
ཇ་ཡི་བཏུང་བ་བཟང་པོ་འདིས། །བདག་ལུས་རྣལ་དུ་གནས་པ་བདེ།
དེའི་དུས་ན་སྔོན་ང་ལ་ཇའི་བཏུང་བ་བྱིན་པ་བྱ་མཐིང་རིའི་རྐང་པ་་
དམར་བ་ལ་འགྲན་པར་བྱེད་པའི་སྐྱེས་བུ་དེས་འབོ་ཡུལ་བའི་རིགས་
ངན་གྱི་གྲོང་དང་གྲོང་བརྡལ་ཀུན་ཏུ་ཇ་འཚོང་བའི་ཞར་ལ་གཏམ་་་་
བྱུང་བ། ཡུ་བུའི་ཡུལ་འདི་དང་ཉེ་བའི་ནགས་མཐའ་ན་སྔོན་མ་
མཐོང་བའི་མུ་ཏོ་བ་བཞིན་འཛུམ་པ་གོམ་པ་དལ་བུས་འགྲོ་ཞིང་་་་་་
དུལ་བུས་སྨྲ་བ་ཡིད་དུ་འབབ་པ་ཞིག་ངས་མཐོང་ངོ༌། །མཐོང་ནས་
ལོ་འདབ་གསར་པ་ཡང་བྱིན་ནོ། །དེ་ནི་གྲུབ་པའི་སྐྱེས་བུ་ཞིག་ཡིན་
པར་བདག་སེམས་སོ། །ཞེས་གཏམ་དེ་གྲོང་ཁྱེར་དང་། གྲོང་བརྡལ་
དང་། ཚོང་པའི་སྐྱེ་བོ་ཀུན་གྱིས་ཐོས་པར་གྱུར་ཏེ། ཉིན་ཞག་འགའ་
འདས་པ་དང་། འོ་མ་དང་ཞོའི་བཏུང་བ། ཤིང་ཐོག་གི་བཟའ་བ་
ཁྱེར་ནས་སྐྱེ་བོའི་ཚོགས་མང་པོ་བལྟ་བར་འོང་ངོ༌། །དེ་ནས་སྔོན་
བྱང་ཆུབ་སེམས་དཔའ་འཇིག་རྟེན་དབང་ཕྱུག་དང་བྱང་ཆུབ་་་་་་་་
སེམས་དཔའ་ཆོས་ཀྱི་དབང་ཕྱུག་མཐོང་བའི་ཉན་ཐོས་དབེན་པ་ལ་་
འདུག་ནས་ཡུན་རིང་པོ་ལོན་པ་ཞིག་ཡོད་པ་དེས་ངོ་ཤེས་ནས། སྨྲས་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
པ། སྔོན་བྱང་ཆུབ་སེམས་དཔའ་ཆོས་ཀྱི་དབང་ཕྱུག་ཡུལ་དབུས་ན་
ལྗོངས་རྒྱུ་ཞིང་། ཆུ་ཀླུང་རྟ་མཆོག་ཁ་འབབ་ཀྱི་ངོགས་ཀྱི་སྐྱེ་བོ་
རྣམས་ལ་ཆོས་སྟོན་པ་དེའི་ཚེ་ཁྱོད་རབ་ཏུ་བྱུང་ནས་ཡུན་རིང་པོ་མ་
ལོན་པར་རིམ་གྲོ་པར་གྱུར་ཏེ། བྱང་ཆུབ་སེམས་དཔའི་སྣམ་ལོགས་
ན་བསིལ་གཡབ་གཡོབ་པར་བྱེད་པ་ཉན་ཐོས་བདུན་བརྒྱའི་དབུས་་་
ན་ངས་མཐོང་ན། རྒྱུ་ཅི་ཞིག་གཟིགས་ནས་གོས་ངན་ངོན་ཙམ་གྱི་
ཆོག་ཤེས་པ་བསེ་རུ་ལྟ་བུར་བས་མཐའ་ན་འདུག དེ་སྐད་ཅེས་
སྨྲས་ནས་མཆི་མ་ཕྱུང་བ་དང་། སྐྱེ་བོའི་ཚོགས་དེ་དག་གིས་སྔོན་
བྱང་ཆུབ་སེམས་དཔའ་འཇིག་རྟེན་དབང་ཕྱུག་གི་མཚན་ཐོས་ལ་་་་་
མཐོང་བ་ནི་ཉན་ཐོས་དེ་གཅིག་པུ་ལས་མེད་པ་དེའི་ཚིག་གིས་ཤེས་་་
ནས་ང་ལ་བལྟ་ཞིང་ལན་བརྒྱ་སྟོང་དུ་མར་བསྐོར་བ་བྱས་ནས་་་་་་་
ཕྱོགས་དེ་ནས་སོང་ངོ་། །སྐྱེས་བུ་དེ་རྣམས་ཕན་ཚུན་གཏམ་བྱུང་བ།
འཇིག་རྟེན་དབང་ཕྱུག་འཇང་ཡུལ་གྱི་ནགས་ཚལ་དབེན་པར་ཡོད་་་
པ་ཐོས་ན་སྐྱེས་བུའི་མཐོང་བ་མེད་པ་ཡུ་བུའི་ཡུལ་དང་ཉེ་བའི་་་་་་
ནགས་མཐའ་ན་འདུག་པར་བྱེད་དེ། འདི་ནི་སྤྱོད་ཚུལ་མ་ངེས་པ་
ཞིག་སྟེ། ད་དུང་ཡང་དུས་མི་རིང་བ་ན་ཕྱོགས་གཞན་དུ་འགྲོ་བར་
འགྱུར་གྱིས། ལ་ལ་ཁྱིམ་དུ་སོང་ནས་ཆུང་མ་དང༌། བུ་དང་། མཛའ་
བཤེས་ཀུན་ལ་གཏམ་གླེང་བར་བྱས་ཏེ། སུ་དག་བྱང་ཆུབ་སེམས་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དཔའ་བལྟ་བར་འདོད་པ་དེ་དག་དང་བདག་ཅག་ལྷན་ཅིག་ཏུ་སླར་
ཡང་ནགས་མཐའ་འདི་ན་འོང་བར་བྱའོ། །ཞེས་ངེས་པར་བྱས་སོ། །
ཁྱིམ་དུ་སོང་ནས་བུ་དང་། ཆུང་མ་དང་། མཛའ་བཤེས་དང་། ཕ་
མ་རྒན་འཁོག་རྣམས་ལ་འདི་སྐད་དུ། ཤེས་ལྡན་དག འདི་ནས་ཧ་
ཅང་མི་རིང་བ་མཐའ་འཁོབ་ཀྱི་ནགས་མཐའ་ན་བྱང་ཆུབ་སེམས་་་་
དཔའ་འཇིག་རྟེན་དབང་ཕྱུག་བསེ་རུ་ལྟ་བུར་འདུག་ན། ཡུ་བུ་ཅག་
གི་ནང་ནས་སུ་དག་ཕྱག་བྱ་བ་དང་བསྙེན་བཀུར་བྱ་བར་འདོད་པ་་་
དེ་དག་འགྲོ་བའི་སྟ་གོན་གྱིས་ཤིག དེ་སྐད་ཅེས་སྨྲས་པ་ཐོས་ནས་
སྐྱེ་བོ་ལ་ལ་ནི་གོས་རིན་པོ་ཆེ་ཐོགས། ལ་ལ་ནི་ཇའི་བཏུང་བ། ལ་ལ་
ནི་འོ་མ་དང་འོ་མའི་སྙིང་པོ། ལ་ལ་ནི་རོ་དང་ལྡན་པའི་ཤིང་ཏོག
ལ་ལ་ནི་རིན་པོ་ཆེའི་སྣོད། ལ་ལ་ནི་མལ་སྟན་རེག་བྱ་འཇམ་པ། ལ་
ལ་ནི་གདུགས། ལ་ལ་ནི་པོག་ཕོར། ལ་ལ་ནི་ཕྲེང་བ་སྟེ། ཉེ་བར་
མཁོ་བའི་ཡོ་བྱད་ཐོགས་ནས་མཐའ་འཁོབ་ཀྱི་ནགས་མཐའ་བྱང་་་་་
ཆུབ་སེམས་དཔའ་འཇིག་རྟེན་དབང་ཕྱུག་ག་ན་བར་འོང་སྟེ། སྐྱེ་
བོའི་ཚོགས་ཆེན་པོ་དེས་ལན་གསུམ་བསྐོར་བ་བྱས་ནས། ང་ལ་
བསྙེན་བཀུར་བའི་ཡོ་བྱད་ཀུན་གྱིས་བསྙེན་བཀུར་བར་བྱས་སོ། །
སེམས་ཅན་རྣམས་ལ་དྲིན་དུ་བཟོ་བའི་མཆོག་ནི་ཆོས་ཀྱི་སྦྱིན་པ་་་་་་
ཡིན་པས། དེའི་སླད་དུ་ས་དེ་ན་ནོར་བུ་ཨིནྡྲ་ནཱི་ལ་ལྟ་བུའི་རྡོ་བ་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
སྔོན་པོ་ངོས་མཉམ་པ་ཟླུམ་པོ་སྐྱེ་བོའི་ལུས་དང་མཉམ་པའི་དཔངས་
མཐོ་བ་ཆོས་ཀྱི་ཁྲི་སྟན་ལ་འོས་པ་ཞིག་འདུག ཡང་དེའི་སྟེང་དུ་
འདུག་ནས། འཁོར་བ་སྙིང་བོ་མེད་པ་ཆུ་ཤིང་དང་འདྲ་བ། ལོངས་
སྤྱོད་རྩྭ་རྩེའི་ཆུ་ཐིགས་བཞིན་དུ་ལྷུང་བ། ལུས་ནི་ཆུའི་ཆུ་བུར་དང་
འདྲ་བ་ངེས་པར་འཇིག་པའི་མཐའ་ཅན། སྲོག་ནི་རླུང་ནང་གི་མར་
མེ་བཞིན་ཉམས་པར་ཉེ་བ། དལ་བ་འབྱོར་པ་ཡང་རྙེད་པར་དཀའ་
བ་རྒྱ་མཚོའི་རུས་སྦལ་གཉའ་ཤིང་གི་བུ་གར་མགྲིན་པ་ཆུད་པ་ལྟ་བུ།
ངན་འགྲོ་ནི་ས་ཆེན་པོའི་རྡུལ་ཙམ་སྟེ། དེ་ལས་མིར་སྐྱེ་བ་ནི་འཛུབ་
མོའི་རྩེ་མོའི་རྡུལ་ཙམ་མོ། །མིར་སྐྱེ་བ་ནི་ས་ཆེན་པོའི་རྡུལ་ཙམ་སྟེ།
སངས་རྒྱས་དང་། ཆོས་དང༌། དགེ་འདུན་གྱི་མཚན་ཐོས་པ་ཡང་
འཛུབ་མོའི་རྩེ་མོའི་རྡུལ་ཙམ་དུ་དཀོན་ན། ད་ལྟ་ང་ལ་ཡོ་བྱད་ཀུན་
གྱི་བསྙེན་བཀུར་བར་བྱས་ནས། དམ་པའི་ཆོས་ཐོས་པའི་གདུལ་
བྱར་གྱུར་པ་ཁྱེད་ཅག་བདེ་བའི་ཡོ་བྱད་ཀུན་གྱིས་འབྱོར་བར་གྱུར་་་་
ཅིག བསོད་ནམས་ཀྱི་ཤིང་རྟ་འདིས་དྲངས་ནས་སྐྱེ་བ་ཀུན་ཏུ་
བདེ་འགྲོར་འགྲོ་བའི་རྒྱུ་ཚང་སྟེ། མངོན་པར་དགའ་བ་དང་། བདེ་
བ་ཅན་དང་། སངས་རྒྱས་ཀྱིས་བརྒྱན་པའི་ཞིང་དེ་དང༌། དེ་དག་
ཏུ་སྐྱེས་ནས་ད་ལྟ་ང་ལ་ཆོས་ཉན་པ་འདི་བཞིན་དུ་ཆོས་ཟབ་མོ་ཐོས་
པའི་སྐལ་བ་དང་ལྡན་པར་གྱུར་ཅིག་ ངེས་པར་འབྱུང་བ་ལས་
69



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བརྩམས་ཏེ་ཆོས་ཀྱི་རྣམ་གྲངས་འདི་བསྟན་པ་ན་སེམས་ཅན་གང་་་་
དག་གཉིད་ལས་སད་པ་བཞིན་དུ་མ་རིག་པའི་སྒྲིབ་པ་སྲབ་པ་་་་་་
གྱུར་ཏེ། སྐྱེ་བོ་དེ་དག་རང་ཁྱིམ་དུ་སོང་ནས་སྐྱེ་བོ་འགའ་ཞིག་ནི་
ཉན་ཐོས་གང་དག་མདོ་སྡེ་བཀླག་པར་བྱ་བར་བསྐུལ་ཏེ་ཡོན་དབུལ་
བར་བྱེད་དོ། །ཁ་ཅིག་ནི་མདོ་སྡེ་བཀླག་པ་ལ་ཡིད་རྩེ་གཅིག་པས་
ཉན་པར་བྱེད་དེ། རྗེས་སུ་ཡི་རངས་པར་གྱུར་ཏོ། །ཁ་ཅིག་ནི་
གླེགས་བམ་ལ་བྲིས་ཏེ། མེ་ཏོག་དང་། སྤོས་དང་། ཆུ་གཙང་མའི་
ཡོན་ཆབ་འབུལ་བར་བྱེད་དོ། །ཁ་ཅིག་ནི་ངེས་པར་འབྱུང་བའི་ཚིག་
ལེའུར་བྱས་པ་འགའ་ཞིག་འཛིན་པར་བྱེད་ཅིང་། དེའི་རོ་མྱང་བར་
བྱས་ཏེ། ཡང་དང་ཡང་དུ་ཡིད་ལ་སེམས་པར་བྱེད་དོ། །ཁ་ཅིག་ནི་
བདེ་བར་གཤེགས་པའི་སྐུ་གཟུགས་རིས་སུ་བྲིས་ནས། ཕྱག་འཚལ་
བ་དང༌། བསྐོར་བ་བྱ་བ་དང་། ཡན་ལག་བདུན་པ་ཁ་ཏོན་དུ་བྱ་བ་
སྟེ། སྐྱེ་བོ་ཕལ་པོ་ཆེ་དགེ་བའི་བྱ་བས་དུས་འདའ་བར་གྱུར་ཏོ། །
ངས་སྔོན་གྱི་གཏམ་གླེང་བའི་དུས་དྲན་ཏེ། སྐྱེས་བུ་ཞིག་ལ་གསེར་གྱི་
ཀན་པ་ཎ་གཅིག་བྱིན་ཏེ། བྱང་ཆུབ་སེམས་དཔའ་ཀུན་ཏུ་བཟང་པོ་
འཇང་ཡུལ་གྱི་ནགས་མཐའ་ན་འདུག་པ་ལ་ཡིད་དང་བ་སྔོན་དུ་་་་་་
འགྲོ་བའི་ཚིག་གིས་ཕྱག་བྱས་ཏེ་འདི་སྐད་དུ། བཤུལ་ལམ་འདི་ནི་
གནོད་པ་དང་བཅས་པ་འཇིགས་པ་དང་བཅས་པ་ནམ་མཁའ་ལྡིང་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
གིས་འགྲོ་བར་བྱེད་ནའང་སྒྲོ་གཤོག་གཅོང་རོང་གི་རི་ལ་འཐོག་པར་
འགྱུར་བ་ཞིག་ན་སྐྱེས་བུ་འགྲོ་འོང་བྱེད་པ་ལྟ་སྨོས་ཀྱང་ཅི་དགོས།
ངའི་བཞོན་པ་དང་གོས་རྣམས་ཀླ་ཀློས་ཁྱེར་ཏེ་མཆིལ་ལྷམ་ཧྲུལ་པོ་་་
དྲ་བ་ཅན་ཡང་ཁྱེར་ནས་ཁ་བའི་རི་དང་ཉེ་བའི་གྲང་རེག་གིས་ངའི་་
ཞབས་ཀྱི་འཛུབ་མོ་རྣམས་ཀྱང་པདྨ་ཆེན་པོ་ལྟར་གས་ནས་ཟླ་བའི་་་
བར་དུ་རིགས་ངན་གྱི་གྲོང་དུ་ཟས་བསློང་ཞིང་ལུས་ཏེ། ད་རྨ་སྲོལ་
ཀུན་མེད་པར་གྱུར་ཏེ་པདྨའི་འདབ་མ་བཞིན་དུ་ངའི་ཞབས་རེག་བྱ་
འཇམ་པོར་གྱུར་ཏེ། ང་ལ་སྙན་ཅི་ཡང་མེད་ལ་སྐྱེ་བོ་དུ་མས་ང་ལ་
བསྙེན་བཀུར་བྱས་སོ། །ངས་སྐྱེ་བོ་རྣམས་ལ་ངེས་པར་འབྱུང་བ་ལས་
བརྩམས་ཏེ་ཆོས་བསྟན་ནས་དྲིན་བཟོ་བ་ཡང་བྱས་སོ། །ཞེས་ཡི་གེ་
བསྐུར་ནས་བཏང་བ་ཚོང་པའི་ལམ་ལས་སོང་སྟེ་བྱང་ཆུབ་སེམས་་་་
དཔའ་ཀུན་ཏུ་བཟང་པོ་ལ་བྱིན་པ་དང༌། དེའི་ཚིག་དོན་བཀླག་པར་
བྱས་ནས། ང་ལས་ཀྱིས་དྲངས་ཏེ་ཀླ་ཀློའི་སྐྱེ་བོ་ངན་པས་བཞོན་པ་
དང་མཆིལ་ལྷམ་ཁྱེར་ནས་ངའི་ཞབས་ལ་རྨ་སྲོལ་བྱུང་བ་སྡུག་བསྔལ་
བ་ཐོས་ནས་མཆི་མ་ཕྱུང་བར་གྱུར་ཏོ། །ཡང་བསམ་པ། ད་ལྟ་སྐུ་ལ་
བསྙུན་མེད་པ་ཐོས་པས་ཡིད་དགའ་བར་གྱུར་ཏེ། སྐྱེས་བུ་དེ་ལ་
བཟའ་བ་དང་བཏུང་བ་བྱིན་ཏེ་ལྭ་བའི་གོས་གསར་བ་ཞིག་ཀྱང་་་་་་
སྦྱིན་པར་བྱས་སོ། །འཇིག་རྟེན་དབང་ཕྱུག་མཐའ་འཁོབ་ཀྱི་ཡུལ་དེ་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ན་སྐྱེས་བུ་ཀུན་གྱིས་ཕྱག་བྱ་བ་དང༌། བསྐོར་བ་བྱེད་པ་དང་།
བསྙེན་བཀུར་བྱ་བ་ཧ་ཅང་མང་བས་དབེན་པ་བསྟེན་པའི་སྐབས་མ་
རྙེད་དེ་བསམ་པ། སེམས་ཅན་རྣམས་ལ་བུ་གཅིག་པ་ལྟར་བརྩེ་བའི་
བྱང་ཆུབ་སེམས་དཔའ་རྣམས་ནི། སྲིད་པར་བསམ་བཞིན་སྐྱེ་བ་
ལེན་པ་ཡིན་ཏེ། བྱང་ཆུབ་སེམས་དཔའ་ཆོས་གྱི་དབང་ཕྱུག་དེ་ཡང་
ད་ལྟ་ཡུལ་སྨར་གྱི་ཆུ་ཀླུང་དང་ཉེ་བར་སྐྱེ་བ་བླངས་ཏེ། སྐྱེ་བོའི་
མཆོད་པ་ཐོབ་པ་དེ་ཡང་བལྟ་བ་དང་ཕྱག་བྱ་བ་དང་། རང་ཉིད་
དབེན་པ་བསྟེན་པ་རྒྱུ་གཉིས་ཀྱིས་བདག་འགྲོའོ་སྙམ་ནས་མཐའ་་་་་
འཁོབ་ཀྱི་ནགས་མཐའ་ནས་བབ་སྟེ་བྱང་ཕྱོགས་ཀྱི་ལམ་པོ་ཆེ་བཟུང་
བར་བྱས་སོ། །བྱང་ཕྱོགས་ཀྱི་ལམ་ཀུན་ནས་མཛེས་པར་གྱུར་པ་
གནན་ན་ནེམ་བྱེད་པ་བཏེགས་ན་སྤར་བྱེད་པ་ས་གཞི་ངོས་མཉམ་་་
པ་ཕྱོགས་ཀུན་ཏུ་བབས་ཀྱིས་གཞོལ་བ་ལ་གཡའ་རི་ལས་འཐོན་པའི་
འབབ་ཆུ་གྱ་གྱུ་འབབ་པ་མི་འམ་ཅི་མོས་དུས་སུ་ཁྲུས་ལ་འོང་བའི་ས་
ཕྱོགས་དབེན་པ་དེ་མཐོང་ནས་ཡིད་རབ་ཏུ་དགའ་ཞིང་ཡ་མཚན་་་་
ཆེར་གྱུར་ནས་སྨྲས་པ། སྔོན་ཆད་གཅོང་རོང་ངན་འགྲོའི་ལམ་ལྟ་བུ།
ཉི་མས་གདུང་བ་ཉིས་འགྱུར་གྱིས་ཚ་བ། །བྱ་རྣམས་རྐང་བ་འདྲེད་
པའི་རི་བོ་མཐོང་། །བཏུང་བའི་ཆུ་རྒྱུན་མེད་པ་དེ་ལ་ཡང་། །ཀླ་
ཀློའི་སྐྱེས་བུ་བརྩེ་བ་མེད་པ་དེས། །ལག་པ་རྩུབ་མོས་བཟུང་བར་
72



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བྱས་པ་བདག །ཤིན་ཏུ་སྐྲག་པ་རི་དྭགས་རྒྱུར་ཆུད་བཞིན། །ཉེས་
པ་མེད་པར་བརྗོད་ཀྱང་ཉེས་བྱས་བཞིན། །རང་ལས་གཞན་པའི་
སྡུག་བསྔལ་གང་དུ་སྤྲོ། །ཚེ་རབས་ཀུན་ཏུ་མི་དགེ་སྤྱོད་པའི་ལས། །
སེམས་ཅན་ཀུན་གྱི་རང་ལ་ཉེར་སྨིན་པ། །དམྱལ་བ་ཡི་དྭགས་འགྲོ་
བས་མྱོང་བྱའི་ལས། །བདག་ལ་ཚེ་འདིར་མངོན་སུམ་སྨིན་བྱས་ནས།།
ངན་འགྲོ་ཐམས་ཅད་བདེ་དང་ལྡན་གྱུར་ཅིག །ད་ནི་མཐོ་རིས་ལྷ་
ཡི་དགའ་ཚལ་བཞིན། །ཀུན་ནས་མཛེས་པ་ས་གཞི་ཉམས་དགའ་བ།།
བསོད་ནམས་གཟུགས་ཅན་བཞིན་དུ་ད་མཐོང་ངོ༌། །ཞེས་སྨྲས་ནས།
དེའི་དུས་ན་ལམ་གྱི་མདུན་དུ་རེ་བའི་ཁྱིམ་པ་བེའུ་ལུག་སྐྱོང་བ།
བལ་གྱི་སྐུད་པའི་སྐེ་རགས་བྱས་པ། རང་བཞིན་བཟང་བ། རང་གི་
ནོར་གྱིས་ཆོག་ཤེས་པ། མཚོན་ཆ་མེད་པ། མཆིལ་ལྷམ་གྱི་ཡུ་བ་ཏ་
ལའི་ལོ་མ་བཞིན་དུ་ཟླུམ་པོར་བྱས་པ། གཞན་གྱི་གནོད་པའི་དོགས་
པ་མེད་པ། མཐོང་ན་ཡིད་དུ་འབབ་པ། རི་བོའི་ངོས་ལ་དལ་བུས་
འགྲོ་བ། དཔེར་ན། རི་སྤོས་ངད་ལྡན་གྱི་ཚང་ཚིང་གི་ནགས་སུ་སྤྲ་
མོ་ཞར་བ་གནོད་པའི་དོགས་པ་མེད་པར་འགྲོ་བ་བཞིན་མཐོང་ནས།
ངས་སྨྲས་པ། ཀྱེ་ཕྱུགས་ལུག་སྐྱོང་། ལམ་འདི་ན་དོན་མཐུན་གྱི་འགྲོ་
འོང་མང་ངམ། དེ་ལས་འགའ་ཞིག་དགྲ་ལག་ན་མཚོན་ཐོགས་པ་
དག་གིས་ཕམ་པར་མ་བྱས་སམ། ཡུལ་འདི་ནི་ལོངས་སྤྱོད་དང་ལྡན་
73



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ནམ། སྐྱེས་བུ་དག་དགེ་བ་ལ་མོས་སམ། ཞེས་དྲིས་པ་དང་། སྐྱེས་བུ་
དེ་བཞིན་ཀུན་ནས་འཛུམ་པར་གྱུར་པ་དང་བཅས་སོས་ཀའི་དུས་ཀྱི་
དགེ་མཚན་ནམ་མཁའི་ཆར་དང་པོར་བབས་པས་ཁ་ཕྱེ་བའི་མེ་ཏོག་
སྔོན་པོ་དང་ལོ་མ་གསར་པ་ཞིག་ང་ལ་བྱིན་པར་བྱས་ནས་ཕྱག་བྱས་་
ཏེ། འདི་སྐད་ཅེས་སྨྲས་སོ། །བྱང་ཆུབ་སེམས་དཔའ་འཇིག་རྟེན་
དབང་ཕྱུག་ཡུལ་མཐའ་འཁོབ་ཀྱི་ནགས་མཐའ་ན་འདུག་པ་དེ་དུས་་
མི་རིང་བ་ན་བྱང་ཕྱོགས་ཀྱི་ལྗོངས་རྒྱུ་བར་བྱེད་དོ། །ཞེས་ཐོས་ན་
ངེས་པར་ཁྱོད་ཡིན་པར་བདག་སེམས་སོ། །གསལ་བར་སྨྲོས་ཤིག
ངས་སྨྲས་པ། སྐྱེས་བུ་ཁྱོད་ཀྱི་རེ་བ་བཞིན་དུ་ཤེས་པར་གྱིས་ཤིག
དེས་སྨྲས་པ། ལམ་པོ་ཆེ་འདི་ལ་འོང་བའི་དོན་མཐུན་གྱིས་དོན་
འགྲུབ་པར་འགྱུར་ཞིང་དགྲ་ལག་ན་མཚོན་ཐོགས་པ་སུ་ཡང་མེད་དོ།
བྱང་ཆུབ་སེམས་དཔའ་འོང་བ་ལ་སྡོད་པའི་རེ་བའི་ཁྱིམ་པ་དེ་དག་་་
རི་བོ་འདིའི་ཕ་རོལ་ན་ཡོད་པ་ད་ལྟ་མཐོང་བར་འགྱུར་རོ། །ཞེས་
སྨྲས་སྟེ། སྐྱེས་བུ་སྔོན་དུ་སྟབ་སྟབ་པོས་སོང་ངོ༌། །སོང་ནས་རེ་བའི་
ཁྱིམ་པ་ཀུན་ལ་འདི་སྐད་ཅེས་སྨྲས་སོ། །བཞིན་བཟང་དག འཇིག་
རྟེན་དབང་ཕྱུག་ཅེས་ལྷའི་རྔ་བོ་ཆེ་བཞིན་དུ་འཇིག་རྟེན་ན་སྙན་་་་་་
པར་གྲགས་པ་དེ་ནི་ཉན་ཐོས་དུལ་བ་ཞིག་སྟེ་གྲིབ་མས་གཉིས་པ་་་་་
དང་བཅས་དེ་འོང་ན། བསྙེན་བཀུར་བའི་ཡོ་བྱད་དག་སྟ་གོན་བྱ་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བའི་དུས་ལ་བབ་བོ། །དེ་སྐད་ཅེས་སྨྲས་པ་དང་། རེ་བའི་ཁྱིམ་པ་
ཀུན་མྱུར་བ་མྱུར་བར་བཞོན་པ་ལས་བབས་ཏེ་ཉེ་བར་འོངས་ནས་་་
འོ་མ་དང་ཞོའི་བཏུང་བས་བསྙེན་བཀུར་ཏེ་འདི་སྐད་ཅེས་སྨྲས་སོ། །
བྱང་ཆུབ་སེམས་དཔའ་རྒྱ་ཡུལ་དང་ཉེ་བའི་མཐའ་འཁོབ་ཀྱི་ནགས་་
མཐའ་ན་འདུག་པ་ཐོས་ནས་བྱང་ཕྱོགས་ཀྱི་ལྗོངས་རྒྱུ་བ་འདིས་དོན་
ཅི་ཞིག་བཞེད། ཉན་ཐོས་ཀྱི་ཚོགས་དང་སྐྱེ་བོ་ཕལ་པོ་ཆེའི་ཚོགས་
ལས་རིང་དུ་འདུག་པ་འདིས་ཀྱང་ཅི་ཞིག་བཞེད། ངས་སྨྲས་པ།
འདུ་འཛིའི་ནང་དུ་གཡེང་བ་དང་བཅས་པས་འདུག་པ་ནི་བྱང་ཆུབ་
སེམས་དཔའི་སྤྱོད་ཡུལ་མ་ཡིན་ནོ། །དེའི་ཚེ་ཚིགས་སུ་བཅད་དེ་སྨྲས་
པ། ལོངས་སྤྱོད་གཡོ་བ་སྙིང་པོ་མེད་ཤེས་ནས། །ཐུབ་རྣམས་དབེན་
པའི་ཕྱོགས་སུ་སྔོན་སོང་བའི། །རྩྭ་ཡི་གདིང་བ་མཐོང་ན་བདག་
གཅིག་པུ། །རྙེད་དང་བཀུར་བསྟི་འཚོལ་བའི་ལོང་མེད་དེ། །འཁོར་
དང་ལོངས་སྤྱོད་བཏང་ནས་རིང་ཞིག་ལོན། །ཆོས་ལ་ཐེ་ཚོམ་མ་
མཆིས་ཉོན་མོངས་མེད། །ཉན་ཐོས་ཕལ་ཆེར་དབེན་པའི་ནགས་སུ་
སོང་། །རྙེད་པས་སྐྱེ་བོ་བསྡུད་པ་ངས་མ་བྱས། །གལ་ཏེ་བདག་ནི་
དབེན་པར་འདུག་བཞིན་དུ། །ཆོས་ཀྱིས་སྐྱེ་བོ་དུས་སུ་བསྡུད་པ་
དང་། །གང་ཚེ་ལྗོངས་དག་རྒྱུ་བར་བྱེད་པ་ན། །ཆོས་ཀྱིས་སྐྱེ་བོ་
བསྡུད་པ་མ་གཏོགས་པ། །བདག་འཛིན་འཁོར་ནི་ང་ལ་འགའ་ཡང་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མེད། །ངས་ནི་ཡུལ་དང་ལྗོངས་དག་རྒྱུ་བ་ན། །ལྷུང་བཟེད་བསྟན་
ནས་སྐྱེ་བོ་རང་གི་བློས། །བྱིན་པ་བླངས་པའི་འཚོ་བ་ཙམ་གྱིས་འཚོ།།
མི་བདག་བསྙེན་བཀུར་རོ་དང་ལྡན་པའི་ཟས། །བརྙེད་པར་སླ་བ་
སྤངས་ནས་རིང་ཞིག་ལོན། །ཞེས་སྨྲས་པ་དང་། སྐྱེ་བོ་དེ་རྣམས་ཡ་
མཚན་དུ་གྱུར་ཏེ་ལམ་གྱི་འཚོ་བའི་ཡོ་བྱད་ཀུན་གྱིས་བསྙེན་བཀུར་་་་
བར་བྱས་སོ། །དེའི་ཚེ་ངང་པ་བཞིན་དུ་རྐང་པས་འགྲོ་བ་རིག་ནས་
རེ་བའི་ཁྱིམ་པ་ཀུན་གྱིས་ང་ལ་བཞོན་པ་དབུལ་བར་བྱས་པ་སྟེ་་་་་་་
བཞོན་པ་བཟང་པོ་བརྒྱ་ཡང་འཛོམ། ཡུལ་སྨར་ནས་བྱང་ཆུབ་
སེམས་དཔའ་བྱིས་པའི་ན་ཚོད་ཅན་དེས་ཀྱང་བྱང་ཆུབ་སེམས་་་་་་་
དཔའ་འཇིག་རྟེན་དབང་ཕྱུག་འོང་བ་ཤེས་ནས། ཉེ་དུ་ཞིག་
འབངས་དང་ལྷན་ཅིག་མདུན་ནས་བསུ་བའི་སླད་དུ་བཏང་བ་དེ་་་་
ཡང་འཛོམ་པར་གྱུར་ཏེ། བཞོན་པ་དང་བཞོན་པ་སྐྱོང་བ་ཀུན་ཚང་
བར་གྱུར་ཏོ། །ཁྱིམ་བདག་འགའ་ཞིག་གིས་འོ་རྒྱུན་འབབ་པའི་བ་
དབུལ་བར་བྱས་པ་ཉིན་གྲངས་ཀྱིས་ཇེ་མང་གྱུར་པའི་བའི་ཁྱུ་ཡང་་་་
བྱུང་བར་གྱུར་ཏོ། །སྐྱེས་བུའི་ཉེ་བར་མཁོ་བའི་ཡོ་བྱད་ཀུན་གྱིས་
འབྱོར་ཞིང༌། ལོངས་སྤྱོད་ཀུན་འབབ་པ། དཔེར་ན། ལྷས་དུས་སུ་
ཆར་འབེབས་པ་ཡང་རྒྱ་མཚོར་འབབ་ཅིང༌། ཆུ་ཀུན་ཀྱང་རྒྱ་མཚོར་
འབབ་པ་བཞིན་ནོ། །མེ་ཏོག་ཁ་དོག་འདབ་མ་མཛེས་པ་ཡིས། །
76



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
སྤུད་པར་བྱས་པ་ས་གཞི་མཛེས་པ་སྟེ། །མཐོ་རིས་ལྷ་ཡི་དགའ་བའི་
ཚལ་བཞིན་མཛེས། །མེ་ཏོག་རྡུལ་གྱིས་སྦགས་པར་བྱས་པའི་ཆུ། །
གཙང་ཞིང་བསིལ་བ་རྣམས་ཀྱང་ཕྱོགས་དེར་འབབ། །སྐྱེས་བུའི་
ཡིད་དུ་འབབ་པ་དཔྱིད་ཀྱི་དུས། །ངས་དེ་སྐད་སྨྲས་ནས། བཞོན་པ་
ལ་ཞོན་ཏེ་འོང་བ་དེས། དཔེར་ན། ཡུལ་མ་གྷ་དྷའི་གླང་པོ་དུལ་
བར་བྱེད་པ་དག་གངྒཱའི་ངོགས་ཀྱི་མེ་ཏོག་གི་ཚལ་ན་རྩེ་མོའི་ཞར་ལ་་
གླང་པོ་འདུལ་བར་བྱེད་པ་བཞིན་དུ་བདག་བཞོན་པས་འོང་ཞིང་་་་་
དགའ་བར་གྱུར་པའི་གཏམ་རྣམ་པ་སྣ་ཚོགས་ཀྱི་རྩེ་ཞིང་འོང་ན་་་་་་
ངལ་བར་གྱུར་པ་ཅི་ཡང་མེད་དོ། །དེ་ནས་བྱང་ཕྱོགས་ཀྱི་ཡུལ་རྡོ་བ་
དང་གསེག་མ་མེད་པ་རླུང་བསིལ་བ་དལ་བུས་ལྡང་བ་ན་བུན་
དཀར་པོའི་སྟོད་གཡོགས་ཅན་གཡའ་རི་སྔོན་པོའི་མུ་ཁྱུད་ཀྱི་བྱང་་་་་
ཕྱོགས་མཛེས་པར་བྱས་པ། མཚོ་དང་། འབབ་ཆུ་དང་། ཆུ་མིག་
གིས་བརྒྱན་པ། ནགས་ཀྱི་འཕྲེང་བའི་སྐེ་རགས་བྱས་པ། ཆུ་དང་
ལྡན་པའི་སྤྲིན་གྱི་གྲིབ་མ་དང་ལྡན་པའི་ས་ཕྱོགས་མཛེས་པ་དཔེ་་་་་་
མེད་པ་ཞིག་མཐོང་ནས། ངས་སྨྲས་པ། དེ་རིང་མཁའ་ལ་ཆུ་དང་
ལྡན་པའི་སྤྲིན་གཡོ་ཞིང་། །ཉི་མའི་འོད་ཀྱིས་མི་གདུང་མེ་ཏོག་དྲི་
ལྡན་རླུང་། །ཡང་ཡང་ལྡང་བ་ལྷ་ཡི་བསིལ་གཡབ་གཡོབ་བམ་སྙམ། །
ཆུ་ཀླུང་ཅན་འབབ་ངང་མོ་ལུས་དཀར་ལྡན་པའི་ཁྱུ། །འདི་ཡང་
ཟབ་བ་བ་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མཁའ་ལས་བྱང་དུ་འགྲོ་ཞིང་སྐད་སྙན་འབྱིན། །དགེ་བའི་མཚན་མ་
འདི་འདྲ་དེ་རིང་མཐོང་བ་ན། །བྱང་ཆུབ་སེམས་དཔའ་བལྟ་བའི་
སྐབས་ནི་རྙེད་སླར་འགྱུར། །རང་ཡུལ་ཉེ་བའི་དབེན་པར་ངལ་གསོ་
བྱ་བ་ཡངས། །ཞེས་སྨྲས་ནས། ཡང་ལམ་པོ་ཆེར་ཞུགས་པའི་མདུན་
དུ་ཆུ་ཀླུང་ཆེན་པོ་ཆུའི་བདག་པོ་ཁྲོས་པས་ཆུ་ལ་འགྲོ་འོང་བྱེད་པ་་་་
དག་འཛིན་པར་འདོད་པ་བཞིན་དུ་རྦ་རླབས་ཀྱི་ལག་པས་བསྙབ་་་་
པར་བྱེད་པ་ཆུ་ཀླུང་གི་ངོགས་གཉིས་ཀྱི་རྡོ་བ་མང་པོ་བསྣོལ་མར་་་་་
བཞག་པ་གྱུད་རྣམས་ཀྱི་སྟོབས་འགྲན་པའི་ས་གཞི་དང་འདྲ་བ་་་་་་
མཐོང་ནས། ཡིད་ཀུན་ནས་སྐྲག་པར་གྱུར་ཏེ་སྨྲས་པ། གཅོང་རོང་
འབབ་ཆུ་ཤུགས་དྲག་གཤིན་རྗེའི་ཅ་ཅོ་སྒྲོག་པ་བཞིན། །ཆུ་ཡི་བདག་
པོ་ཁྲོས་པའི་ལག་པ་རྐྱང་འདྲའི་རྦ་རླབས་འདི། །འདི་ན་མཁའ་ལ་
འགྲོ་བའི་འདབ་ཆགས་དོགས་པས་སླར་ལྡོག་ན། །མི་ཡི་སྐྱེ་བོས་འདི་
ལ་ཐབས་ནི་ཅི་ཞིག་སྦྱར་བར་བྱ། །ངས་དེ་སྐད་ཅེས་སྨྲས་ནས། ཆུ་
ཀླུང་གི་ངོགས་ན་ངལ་གསོ་ཞིང་འདུག་པ་དེའི་ཚེ་སྐྱེས་བུ་རྣ་བ་་་་་་་
འཛིན་པ། ལུས་ཀྱི་མདོག་སྔོ་བ། སྐྲ་ལོ་གཡེངས་པ། འབབ་ཆུའི་
རྒྱུན་གྱིས་དག་པར་མ་གྱུར་པའི་དྲི་མ་དང་ལྡན་པ། དཔེར་ན། ཆུའི་
ནང་རྐང་པ་ནུབ་པར་འདུག་པ་ཁྲུང་ཁྲུང་གི་རྐང་པ་ནི་ནམ་ཡང་ཁ་་
དོག་བཟང་པོར་མི་འགྱུར་བ་དེ་བཞིན་དུ་སྐྱེས་བུ་དེ་ཡང་ཆུ་ཀླུང་གི་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ནང་དུ་པུས་ནུབ་ཙམ་དུ་ཉིན་རེ་བཞིན་དུ་འགྲོ་ཡང་། དྲི་མ་དག་པ་
མེད་པ་དེས་ཆུ་བོའི་ཕ་རོལ་ཏུ་འགྲོ་དགོས་པ་ཤེས་ནས་སྨྲས་པ། ཀྱེ་
སྐྱེས་བུ་ཆུ་བོའི་ཕ་རོལ་ཏུ་འགྲོ་བར་འདོད་ན་ངས་གྲུ་བླང་བར་བྱའོ།།
ངས་གྲུ་ལོངས་ཤིག་སྨྲས་པ་དང་། སྐྱེས་བུ་དེ་རང་གི་ཁང་པར་སོང་
ནས་ལྤགས་པ་ལས་བྱས་པའི་གྲུ་ཆུང་ངུ་ཞིག་བླངས་ནས་ཆུ་བོའི་་་་་
ཐོག་ཏུ་བཞག་སྟེ་སྨྲས་པ། ཚུར་ཤོག་གྲུའི་ནང་དུ་འདུག་ནས་བླ་རྔན་
བྱིན་པར་བྱ་བ་བྱིན་ཅིག རྣ་བ་འཛིན་པ་བུ་དང་ཆུང་མ་ཀུན་གྱིས་
ཚ་བའི་སྣོད་དུ་འོས་པའི་འཁར་བའི་སྣོད་ཅིག་བྱིན་པ་བླངས་ནས་་་
ཆུ་སྐྱར་ཆུའི་ནང་དུ་འགྲོ་བ་བཞིན་ཡུད་ཙམ་གྱི་ཆུ་བོའི་ཕ་རོལ་ཏུ་་་་
འདུག་པར་བྱས་སོ། །དེ་ནས་ཚང་ཚིང་གི་ནགས་སུ་ལམ་སྟོར་བར་
གྱུར་པ་ན། སྐྱེས་བུ་བླུན་པོ་ཞིག་ཉེ་བར་འོང་ནས་སྨྲས་པ། ཀྱེ་ཉན་
ཐོས་ཚུར་ཤོག ངའི་ཁང་པ་ན་ཆང་གི་བཏུང་བ་བྱིན་པར་བྱའོ། །
ངས་སྨྲས་པ། མགྲོན་པོ་དག་ནི་གྲོང་དང་གྲོང་བརྡལ་དུ་ཆང་འཐུང་
འཐུང་བའི་སླད་དུ་འཇུག་པར་བྱེད་ན། བཞོན་པ་དང་ཡོ་བྱད་ཀུན་
གྱིས་རྐུ་བར་བྱེད་པ་དེའི་སླད་དུ་ཁྱོད་ཀྱི་ཁང་པ་བལྟ་བར་མི་བྱའོ། །
མཛའ་བ་ནི་ཚིག་གི་མཛའ་བར་གྱུར་པས་ཆོག་གོ །བླུན་པོས་སྨྲས་པ།
ཁྱོད་གྲོང་ཁྱེར་གྱི་ཁྱིམ་དུ་འཇུག་པར་མི་བྱེད་ཅིང༌། གྲོང་ཁྱེར་བའི་
སྐྱེས་བུ་རྣམས་དང་ཡང་ཉེ་བར་མི་འགྲོ་བ་ངས་མ་འཚལ་ཏེ། ད་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཡང་ལམ་གཙང་མ་སྐྱེས་བུའི་རྐང་པའི་རྗེས་ཀྱིས་སྦགས་པར་མ་བྱས་
པ་བྱ་གོང་མོས་ཆུ་མིག་འཐུང་བའི་ལམ་དེ་འདྲ་བ་ཡོད་དེ། ང་སྡུན་
དུ་འགྲོ་བས་ཕྱི་བཞིན་དུ་ཤོག ཅེས་སྨྲས་ནས། སྐྱེས་བུ་བླུན་པོའི་
ཚིག་ལ་ངས་བདེན་པའོ་སྙམ་ནས། སྐྱེས་བུའི་ཕྱི་ནས་སོང་བ་དང༌།
རི་བོའི་སྤྱི་བོ་ལ་ཕྱིན་པར་གྱུར་པ་དང་། བྱ་གོང་མོའི་ལམ་དེ་ནི་ཅི་
ཡང་མི་མངོན་པར་གྱུར་ཏེ་སྐྱེས་བུ་བླུན་པོ་ས་གཞི་ལ་བལྟ་ཞིང་་་་་་་་
ཕྱོགས་ཀུན་ཏུ་ཉུལ་བར་བྱེད་ཅིང། ཕྱོགས་དེ་ན་འཁོར་བར་བྱེད་པ་
གསེར་བོར་བ་འཚོལ་བ་བཞིན་དུ་དེའི་ནུབ་མོ་འགྲོ་བའི་ཕྱོགས་མ་་་་
ཤེས་ནས་ཚ་བ་སྐོལ་ནས་འཐུང་བར་བྱས་ནས་འདུག་གོ །ནམ་
ལངས་པ་དང་ཡང་སྐྱེས་བུ་བླུན་པོ་སྔོན་དུ་འགྲོ་བར་བྱས་ནས་སོང་་་
སོང་བ་དང་ཉི་མ་ནུབ་ཏུ་ཉེ་བ་དང་། སླར་ཡང་ཆུ་ཀླུང་ངན་པ་
དེའི་ངོགས་དང་ཉེ་བར་གྱུར་པ་མཐོང་ནས། ངས་སྨྲས་པ། སྐྱེས་བུ་
ལམ་འདི་ནི་ཆུ་ཀླུང་ངན་པ་དང་ཉེའོ། །བྱང་ཕྱོགས་ཀྱི་ལམ་པོ་ཆེ་
བོར་བར་མ་གྱུར་གྲང་། སྐྱེས་བུ་བླུན་པོ་བཞིན་འཛུམ་པ་དང་བཅས་
པས་སྨྲས་པ། ཉན་ཐོས་ཁྱོད་གཙང་སྦྲ་ཆེ་བར་མཐོང་ནས་ངས་སྐྱེས་
བུ་དག་གི་རྐང་པའི་རྗེས་དང་ལྡན་པ་གཙང་སྦྲ་མིན་པ་རིག་སྟེ། བྱ་
གོང་མོའི་ལམ་གཙང་བར་ཤེས་ཏེ་འོངས་པ་ཡིན་ན། ད་ཡང་ལམ་པོ་
ཆེར་འབབ་ཏུ་རུང་ངམ། ངས་སྨྲས་པ། བྱང་ཕྱོགས་སུ་འགྲོ་བའི་
80



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ལམ་ནས་འགྲོ་བར་བྱའོ། །དེ་ནས་སྐྱེས་བུ་དེས་བྱང་ཕྱོགས་སུ་འགྲོ་
བའི་ལམ་བསྟན་ནས་སྐྱེས་བུ་དེ་རང་གི་ཁྱིམ་དུ་འགྲོ་བར་རིག་ནས་་་
ལྭ་བ་ཞིག་བརྔན་པ་ལ་བྱིན་ནས་བཏང་ངོ༌། །སྐྱེ་བོ་མི་མཁས་རྨོངས་
པའི་ཕྲེང༌། །སྔོན་གྱི་ལུགས་ཀྱི་རྗེས་འགྲོ་བ། །མི་བདག་ངན་པ་
བསྟེན་པ་དང་། །རང་བཞིན་བླུན་པོའི་ལམ་མཁན་ལ། །རེ་བ་
གཏད་པ་བྱེད་པ་ནི། །ཕྱིས་ནས་འགྱོད་པའི་རྒྱུ་གཉིས་ཡིན། །ངས་
དེ་སྐད་ཅེས་སྨྲས་ནས་ཡང་སོང་བ་དང་། རིགས་ངན་གྱི་གྲོང་ཁྱེར་
གྱི་སྐྱེ་བོ་མང་པོས་ང་འོང་བར་རིག་ནས་ཆང་གིས་གང་བའི་བུམ་པ་་
མང་པོ་ཁྱེར་ཏེ་ལམ་པོ་ཆེའི་ཉེ་ལོགས་ནས་ཚུར་འོང་ཞིང་འདི་སྐད་
ཅེས་སྨྲས་སོ། །ཀྱེ་ཉན་ཐོས་ལམ་གྱི་དུབ་པར་མ་གྱུར་གྲང་། ཆང་གི་
ཉིང་ཁུ་བཟང་པོ་ཟླ་བ་བཅུ་གཉིས་ཀྱི་བར་དུ་སྨིན་པར་བྱས་པའི་་་་་
བ ཏུང་བ་འདི་འཐུང་ནས་གྲོང་ཁྱེར་དང་ཉེ་བར་འདུག་ཅིག ཉིན་
རེ་བཞིན་དུ་བ ཏུང་བ་འདི་འདྲ་བ་རྙེད་པར་འགྱུར་ཏེ། གྲོང་ཁྱེར་
བའི་མཆོད་པ་ཐོབ་པར་འགྱུར་རོ། །ཞེས་སྨྲས་པ་དང་། མི་ཡུལ་ན་
ལྷའི་བདུད་རྩིའི་རོ་མྱང་བ་འདི་འདྲ་བ་རྙེད་ན་ད་ཡུལ་གཞན་དུ་་་་་
འགྲོ་ན་འདི་དང་འདྲ་བའི་བཏུང་བ་རྙེད་པར་ག་ལ་འགྱུར། ། ཞེས་
རྩེད་མོས་སྨྲ་བ་དེ་བདེན་པའོ་སྙམ་ནས་ཉིན་མོའི་མཐར་གྱུར་པ་་་་་
དང་། རིགས་ངན་གྱི་སྐྱེ་བོའི་ཚོགས་ཆེན་པོ་རང་ཁྱིམ་དུ་སོང་ནས།



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལམ་པོ་ཆེར་ཞུགས་པའི་གོ་སྐབས་རྙེད་ནས་དེའི་མཚན་མོ་མི་ཉལ་་་་
ཙམ་ན་བཞོན་པ་ལ་ཞོན་ནས་སོང་བ་དང་། ནམ་ལངས་པ་དང་
སྨར་གྱི་ཆུ་ཀླུང་དང་ཉེ་བའི་ཡུལ་མཛེས་པར་བྱ་བ་ན་ཕྱིན་ནས་་་་་་་
བཟའ་བ་དང་བཏུང་བའི་སླད་དུ་ཡུད་ཙམ་རྟ་ལས་བབས་ནས་་་་་་་
འདུག་པ་དང་། བྱང་ཆུབ་སེམས་དཔའ་བྱིས་པའི་ན་ཚོད་ཅན་དེས་
ཀྱང་ང་འོང་བ་ཐོས་ནས་བསུ་བའི་བཀོད་པ་ཆེན་པོ་དང་། ཡུལ་
སྨར་གྱི་སྐྱེ་བོའི་ཚོགས་མང་པོ་དང་ལྷན་ཅིག་ཏུ་ཡུལ་མཛེས་པར་ག་་་
ན་བར་འོང་ངོ་། །དེའི་ནུབ་འདས་ནས་ནམ་ལངས་པ་དང་། ངས་
བྱང་ཆུབ་སེམས་དཔའ་བྱིས་པའི་ན་ཚོད་ཅན་ག་ན་བ་དེར་སོང་ཏེ་་་
ལན་གསུམ་བསྐོར་བ་བྱས་ཏེ་ཕྱག་བྱས་པ་དང་། ཁྱེའུ་དེས་ཀྱང་
བཞིན་འཛུམ་པ་དང་ལྡན་པས་མདུན་ནས་བསུ་བ་བྱས་ཏེ་མཐར་གྱི་
ཡུལ་སྨར་གྱི་ཆུ་ཀླུང་དལ་བར་འགྲོ་བ་ཡི་གེ་ཨ་དང་འདྲ་བའི་ལྟེ་བ་་་་
ན་བྱང་ཆུབ་སེམས་དཔའི་ཡུལ་གྱི་གྲོང་བརྡལ་དེའི་སྒོ་འགྲམ་ན་རྟ་་་་
ལས་བབས་ཏེ་ནང་དུ་སོང་ནས་གདན་ལ་འདུག་ནས་བཟའ་བཏུང་
བྱེད་པ་མཐོང་ནས། སྐྱེ་བོའི་ཚོགས་དེ་དག་ཡིད་མགུ་བར་གྱུར་ཏེ་
གཏམ་བྱུང་བ། ཀྱེ་གྲོགས་པོ་དག རི་གངས་ལྡན་དང་ཉེ་བ་ན་བྱ་
ཀུ་ནཱ་ལ་གཅིག་སྔོན་དུ་འོང་ནས་སྐད་སྙན་པ་འབྱིན་པ་ཐོས་ན། བྱ་
ཀུ་ནཱ་ལ་གཞན་ཡང་དེའི་སྒྲ་དབྱངས་སྙན་པ་ཐོས་ནས་འོང་བ་དེ་་་་
.
.
.



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བཞིན་དུ་ཁྱེའུ་འདིའི་སྙན་པས་བོས་ནས་ད་བྱང་ཆུབ་སེམས་དཔའ་་
འཇིག་རྟེན་དབང་ཕྱུག་འོང་ཞིང་གདན་འཛོམ་ནས་ཕན་ཚུན་་
་་་་་་་
དགའ་བའི་གཏམ་སྨྲ་བ་ལ་ལྟོས་ཞེས་གཅིག་གིས་གཅིག་ལ་འཛུབ་་་་
མོས་སྟོན་པར་བྱེད་དོ། །སྐྱེ་བོའི་ཚོགས་ཆེན་པོས་ང་ལ་བལྟ་བ་དང་།
ཕྱག་བྱ་བའི་སླད་དུ་ཉིན་རེ་བཞིན་ཡང་འོང་བར་གྱུར་ཏེ་སྐྱེ་བོའི་་་་་
འགྲོ་འོང་མང་བར་གྱུར་པ་ཡུལ་ཁ་ཆེའི་ཚོང་འདུས་བཞིན་དུ་གྱུར་་་་
ཏོ། །བྱང་ཆུབ་སེམས་དཔའི་ཐུགས་ལ་དགྱེས་པ་བསྐྱེད་པའི་སླད་དུ།
ངས་ཉིན་རེ་བཞིན་དུ་གསེར་དང་། དངུལ་དང༌། བྱི་རུ་དང༌། སྦུར་
ལེན་དང་། མུ་ཏིག་སྟེ་མི་ཡུལ་ན་རིན་ཐང་ཆེ་བའི་རིན་པོ་ཆེ་མང་
པོ་དབུལ་བར་བྱས་སོ། །སེམས་ཅན་རྣམས་ཀྱི་སེམས་དུལ་བར་བྱ་
བར་འདོད་པ་གང་ཡིན་པ་དེས་དང་པོར་རང་ཉིད་དུལ་བར་བསླབ་
པའི་སེམས་དུལ་བ་དེས་ནི་སེམས་ཅན་གཞན་དག་དུལ་བར་ནུས་པ་
བྱང་ཆུབ་སེམས་དཔའི་ཐབས་ལ་མཁས་པའི་ཁྱད་པར་ལས་་་་་་་་་་
བརྩམས་ཏེ་ཆོས་ཀྱི་གཏམ་ཡང་དག་པར་བྱས་སོ། །འཛམ་བུ་གླིང་
འདིའི་འདོད་ཡོན་ཀུན་འབྱུང་བའི་ཡུལ་གྱི་གཏམ་དང༌། རྒྱ་མཚོའི་
གཏམ་དང་། རིན་པོ་ཆེའི་རིན་ཐང་གི་གཏམ་ཡང་གླེང་བར་བྱས་ཏེ།
ཚིག་སྙན་པ་ཉན་པར་འོས་པ་ཐོས་ན་དགའ་བར་འགྱུར་བ་དེ་དང་་་
དེ་དག་ངས་སྨྲས་སོ། །ཁྱེའུ་དེའི་རྩེད་གྲོགས་ཀྱི་བྱིས་པ་རྣམས་ལ་
83



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ངས་གོས་གསར་པ་རེ་བྱིན་ཏེ་ཡིད་མགུ་བར་བྱས་སོ། །ཟབ་མོ་འགྲོ་
བའི་ཚིག་ལམ་གྱི། །ཆོས་ཀྱི་སྦྱིན་པ་མཆོག་ཡིན་ཏེ། །བྱིས་པ་ནོར་
འདོད་རྣམས་ལ་ནི། །ནོར་དང་གོས་སྦྱིན་མཆོག་ཏུ་འཛིན། །སེམས་
ཅན་ཡིད་ནི་མགུ་གྱུར་ན། །དགེ་བ་རང་ཉིད་སྨིན་པ་ཡིན། །ངས་
ཡུལ་གྱི་མི་རྣམས་ལ་ཡང་ཟས་དང་བཏུང་བ་བྱིན་ནས་ཡིད་མགུ་་་་་་
བར་བྱས་ནས་ཡུལ་དེའི་ཕུ་ན་རང་ཡུལ་བལྟ་བར་འདོད་ཅིང་དབེན་
པ་བསྟེན་པར་འདོད་ནས་ཁྱེའུ་བྱང་ཆུབ་སེམས་དཔའ་དེའི་ཐད་དུ་་
སོང་ནས་གུས་པས་ཕྱག་བྱས་ཏེ་གསོལ་བ། ངས་སྔོན་བྱང་ཆུབ་
སེམས་དཔའ་ཆོས་ཀྱི་དབང་ཕྱུག་ལ་ཇི་ལྟར་ཕྱག་བྱ་བ་དང་། བསྙེན་
བཀུར་ཇི་ལྟར་བྱ་བ་དང་། རིམ་གྲོ་ཇི་ལྟར་བྱ་བ་དེ། ད་ལྟ་ཡུལ་འདི་
ན་ཁྱེའུའི་ཚུལ་དུ་འདུག་པ་ཁྱོད་ལ་ཡང་རིམ་གྲོ་དེ་དང་མཚུངས་་་་་་་
པར་བྱས་པ་འདི་ལགས་ཏེ། ད་ཡང་རང་ཡུལ་བལྟ་བར་འདོད་ཅིང་
དབེན་པ་བསྟེན་པར་འདོད་པས་བདག་འགྲོའོ། །ཁྱེའུས་སྨྲས་པ།
ཁྱོད་ཀྱི་ཕྱི་བཞིན་འགྲོ་ཞིང་གྲོང་དང་གྲོང་བརྡལ་དང་ཡུལ་ཡང་བལྟ་
བར་འདོད་ཅེས་སྨྲས་ཏེ། བྱང་ཆུབ་སེམས་དཔའ་འཇིག་རྟེན་དབང་
ཕྱུག་དང་། ཁྱེའུ་དེ་དང་། སྐྱེ་བོའི་ཚོགས་མང་པོ་ཡུལ་དེའི་ཕུ་ན་
སོང་བ་དང་། ཡུལ་དེའི་སྐྱེ་བོ་མང་པོ་ཉེ་བར་འོང་ནས་ང་ལ་ཕྱག་
བྱས་ནས་ལན་གསུམ་བསྐོར་བ་བྱས་ཏེ་ཕྱོགས་གཅིག་ཏུ་འདུག་གོ །



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཕྱོགས་གཅིག་ཏུ་འདུག་ནས་སྐྱེ་བོའི་ཚོགས་དེ་ལས་ངའི་ཉེ་དུ་ཞིག་་་་
གིས་མདུན་ས་ན་འདུག་ནས་ང་ལ་འདི་སྐད་ཅེས་སྨྲས་སོ། །སྐྱེས་བུ་
དམ་པ་སེམས་ཅན་གྱི་དོན་ལ་གོམས་པར་བྱས་པ་ཤེས་ཤིང་དྲིན་དུ་་་
གཟོ་བ་ཁྱོད་ཡུལ་དབུས་དང་། དེ་དང་ཉེ་བ་ལྷོ་ཕྱོགས་ཀྱི་ཡུལ་དང་།
མཐའ་འཁོབ་ཀྱི་ཡུལ་ཀུན་ཏུ་རྒྱུ་ཞིང་། དེ་དང་དེ་དག་ཏུ་ངལ་བ་
མེད་པའི་སེམས་ཀྱིས་གདུལ་བྱ་རྣམས་འདུལ་སླའམ། སྦྱང་སླའམ།
སེམས་ཅན་དེ་དག་གི་དགེ་བ་ཕྲ་མོ་གསོ་བར་བྱས་སམ། ཉེས་པའི་
ལྷག་མ་ཆུང་ངུ་ནས་སྦྱང་ངམ། ངས་སྨྲས་པ། འཛམ་བུ་གླིང་པའི་སྐྱེ་
བོ་ཕལ་པོ་ཆེ་ནི་འདུལ་སླའོ། །དེའི་ཡིད་ཀྱི་སྒྲིབ་པ་ཡང་སྲབ་བོ། །
དམ་པའི་ཆོས་ཐོས་པའི་ཡུལ་དུ་སྐྱེས་ནས་དམ་པའི་ཆོས་སྔོན་ནས་་་་
ཉན་ཟིན་པ། དཔེར་ན། མིག་དང་ལྡན་པའི་མི་ལ་གཟུགས་བརྙན་
ཅི་དང་ཅི་བསྟན་པ་དེའི་གཟུགས་བརྙན་ཀུན་ཤེས་པ་དེ་བཞིན་དུ་་་
ངས་དམ་པའི་ཆོས་པདྨ་དཀར་པོ་ལས་བརྩམས་ཏེ་སྤྱན་རས་་་་་་་་
གཟིགས་ཀྱི་ཡོན་ཏན་དག་ཡང་དག་པ་ཐོས་པར་བྱས་ནས། དེ་ཡང་
ཤེས་བཞིན་གྱི་དད་པ་ཐོབ་པ་ཡང་གངྒཱའི་ཀླུང་གི་བྱེ་མ་རྙེད་ཀྱི་་་་་་་
སེམས་ཅན་ཡང་ཡོད་དོ། །ཅེས་སྨྲས་ནས། དེ་ནས་སྔ་དྲོའི་དུས་ཡར་
སོང་བ་དང༌། ཆུ་ཀླུང་གི་ངོགས་རི་བོའི་པང་པ་ན་ངའི་སྔོན་གྱི་ཁང་
པ་གྲོང་བརྡལ་གྱི་ཁང་པ་ཀུན་ལས་མཐོ་བ་དཀར་ཁུང་གིས་མཛེས་་་
85



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པར་བྱས་པ་དེ་ནི་ཞིག་པར་གྱུར་ཏེ། དེའི་མལ་ན་ལྷ་ཁང་ཆུང་ངུའི་
ནང་དུ་དེ་བཞིན་གཤེགས་པ་སུམ་ཅུ་རྩ་ལྔ་རིས་སུ་བྲིས་པ། བདེ་
བར་གཤེགས་པའི་གསུང་རབ་པུསྟི་ཀ་བཞུགས་པ་ལ་མར་མེའི་རྒྱལ་
མཚན་གྱིས་མཆོད་པར་བྱེད་པ། སྔོན་གྱི་ཁྱིམ་འཚེས་ཀྱི་ཁྱིམ་བདག་
རྒན་པོ་མགོ་བོ་ཀུ་མུད་ཀྱི་ཕུང་པོ་ལྟར་དཀར་བའི་སྐྲ་ལོ་དང་ལྡན་པ་
ལས་འཁར་བ་ལ་བསྟེན་པ་ཞིག་གིས་ལྷ་ཁང་ནས་ཕྱིར་ཕྱུང་སྟེ། ངས་
བཞོན་པ་ལས་བབས་པ་དང་ཉེ་བར་འོང་ནས་འདི་སྐད་ཅེས་སྨྲས་་་་
སོ། །ཀྱེ་སྐྱེས་བུ་དམ་པ་ཁྱེད་སྔོན་བྱིས་པའི་ན་ཚོད་དང་ལྡན་པ་དེའི་
ཚེ་ཁྱིམ་འདིའི་མདུན་ཆུ་ཀླུང་དལ་བར་འབབ་པའི་བྱང་ཕྱོགས་མེ་་་་
ཏོག་ཨུཏྤལ་སྔོན་པོའི་ཚལ་འདི་ན་རྩེད་གྲོགས་ཀྱི་བྱིས་པ་རྣམས་དང་
ལྷན་ཅིག་ཏུ་མེ་ཏོག་གི་ཕྲེང་བ་རྒྱུད་མར་བྱེད་པ་དང་། མེ་ཏོག་
འཕངས་པ་དང་། མཁའི་ཆུ་རྒྱུན་ལ་ཁྲུས་བྱེད་པ་ངས་མཐོང་ཞིང་།
དེའི་དུས་ན་རྡོ་བའི་མཁར་དང་ཕྱུགས་ལུག་གི་ར་བ་ཡོད་པ་ཁྱོད་་་་་་
ཀྱིས་དྲན་ནམ། དེ་སྐད་ཅེས་སྨྲས་པ་དང་། ངས་སྨྲས་པ། ཁྱིམ་
བདག་རྒན་པོས་ཇི་ལྟར་བཤད་པ་བཞིན་དྲན་དེ་ཆུ་ཀླུང་འདིའི་་་་་་
ངོགས་མེ་ཏོག་ཨུཏྤལ་སྔོན་པོའི་ཚལ་ན་བརྩེ་ཞིང་མཁའི་ཆུ་རྒྱུན་ལ་་་
ཁྲུས་བྱས་པ་ཡང་དྲན། རྡོ་བའི་མཁར་ཡོད་པ་དེ་ཡང་ཤེས་སོ། །
ཞེས་སྨྲས་ནས། དེ་དང་ཉེ་བའི་གྲོང་བརྡལ་རྣམས་ལྟར་སོང་བ་དང་།
86



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
གྲོང་བརྡལ་ཕལ་པོ་ཆེ་ཞིག་སྟེ་བྱ་དང་བྱིའུའི་ཚང་བྱས་པ་ཕྱུགས་་་་་་
ལུག་གི་ར་བའི་ནང་དུ་རྩྭ་ཀུ་ཤ་སྐྱེས་པ་རི་དྭགས་འདུག་པའི་རྐང་་་་་
བའི་རྗེས་དང་ལྡན་པ་གཤོང་ཞིང་ལ་རྩྭ་ཀུ་ཤ་སྨིན་པ་སྐྱེ་བོ་སུ་ཡང་་་་
མེད་པ་མཐོང་ནས་ཡིད་སྐྱོ་བར་གྱུར་ཏེ་དེའི་ནུབ་མོ་མེ་ཏོག་ཨུཏྤལ་་་
སྔོན་པོའི་ཚལ་དེ་ན་འདུག་ཅིང་། ནམ་ལངས་པ་དང་བཞོན་པ་
བཟང་པོ་ཞིག་གསེར་དང་དངུལ་གྱི་པ་ཊ་ཅན་གྱི་སྒ་སྲབ་ཀྱིས་་་་་་་་
བརྒྱན་པར་བྱས་ནས། ཁྱེའུ་བྱང་ཆུབ་སེམས་དཔའ་ལྷ་ཁང་དུ་བོས་
ནས་བཞོན་པ་བྱིན་པ་དང་། ཁྱེའུ་དེས་བཞོན་པ་དེ་ལ་ཞོན་ནས་
རང་ཡུལ་དུ་སོང་ངོ་། །བྱང་ཆུབ་སེམས་དཔའ་འཇིག་རྟེན་དབང་
ཕྱུག་དབེན་པ་ལ་མོས་པ་དབེན་པར་འདུག་པར་གོམས་པ་དེའི་སླད་
དུ་སླར་ཡང་མེ་ཏོག་ཨུཏྤལ་སྔོན་པོའི་ཚལ་དེ་ན་འདུག་ཅིང་། བསེ་
རུ་ལྟ་བུར་ཆུ་ཀླུང་གི་ངོགས་དེ་ན་ཟན་ཟོས་ཏེ་བྱང་ཕྱོགས་སུ་བལྟས་་
ན་སྔོན་རྡོ་བའི་མཁར་དང་ཉེ་བ་ན་འོ་མའི་ཁ་དོག་འདྲ་བའི་ཆུ་རྒྱུན་
འབབ་པའི་ཆུ་མིག་ཡོད་པ་ལ། བཏུང་བའི་ཆུ་ལེན་པའི་ལམ་གསལ་
བར་ཡོད་པ། ད་ལྟ་སྐྱེ་བོའི་འགྲོ་འོང་མེད་པ་རིག་ནས་སྨྲས་པ།
ཡུལ་གྱི་རྡོ་བའི་མཁར་དེ་སྔོན། །བྱ་ཚང་འདྲ་བར་བཞག་ནས་ངས། །
ཡུལ་གཞན་སྐྱེ་བོའི་སྤྱོད་ཚུལ་དང་། །བདེ་སྡུག་རང་བཞིན་ལྟ་བཞིན་
དུ། །རི་བོ་གངས་ལྡན་བར་གྱི་ཡུལ། །མི་བདག་ཕོ་བྲང་དེ་དག་དང་།
87
་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཕོ་བྲང་འཁོར་གྱི་སྐྱེ་བོ་དང་། ་ །གྲོང་ཁྱེར་གྲོང་བརྡལ་གཙུག་ལག་
ཁང་། །ཉན་ཐོས་ཚོགས་ན་སྤྱོད་པ་དང་། །སྐྱེད་མོས་ཚལ་གྱི་བདག་
པོ་ཀུན། །རང་དབང་བདེ་བར་གནས་བཞིན་དུ། །དུས་ཀྱི་ཉེ་བར་
གནས་བྱས་ཏེ། །ལས་ཀྱི་མཐའ་ཡང་བསྟེན་ཉེ་བ། །རྨི་ལམ་མུ་ཏིག་
ཕྲེང་བ་བཞིན། །ན་བུན་ཇི་བཞིན་ལོངས་སྤྱོད་ཀུན། །མེ་ཏོག་ཇི་
བཞིན་གཟུགས་ཀྱི་མཐའ། །བརྟན་པ་དང་ནི་བདེན་པ་མེད། །བྱིས་
པས་འབད་པ་བྱས་པའི་མཐར། །སྡུག་བསྔལ་ལས་ནི་མི་འདའ་འོ། །
ཡུལ་དབུས་ཀྱི་མི་བདག་གི་ཕོ་བྲང་དེ་རྒྱལ་ཕྲན་གཞན་གྱིས་་་་་་
དེའི་རྒྱལ་སྲིད་བླངས་ནས་ཕོ་བྲང་བཤིག་པར་བྱས་ཤིང༌། དེ་བཞིན་
དུ་གྲོང་ཁྱེར་དང་གྲོང་བརྡལ་སྔར་ཡོད་པ་རྨས་བཤིག་པར་བྱེད་ལ།
སྔར་མེད་པའི་ཡུལ་དུ་ཁང་པ་གསར་དུ་བཟོ་བ་དེ་ཡང་ཕ་རོལ་གྱི་་་་
དགྲས་ཀུན་ནས་བཅོམས་ཤིང་། གྲོང་ཁྱེར་དང་གྲོང་ཁྱེར་བའི་སྐྱེ་བོ་
ཀུན་ཉམས་པ་ངས་མཐོང་ངོ་། །སྔོན་ང་བྱང་ཕྱོགས་ཀྱི་ལམ་ནས་
ཡུལ་དབུས་དང་། རི་བོ་གངས་ལྡན་དུ་འགྲོ་བའི་ལམ་གྱི་རེ་བའི་
ཁྱིམ་པ་རྒྱུ་སྐར་གྱི་གྲངས་ལས་མང་བ་དེ་ཀུན་ཀྱང་ཉམས་པར་གྱུར་་་
ཏེ། རིམས་ནད་དང་ཕྱུགས་ལུག་གི་ནད་དང་། ཕ་རོལ་གྱི་དགྲའི་
གནོད་པ་དུ་མས་ཙམ་པ་ཀའི་མེ་ཏོག་རླུང་གིས་ཁྱེར་བ་བཞིན་དུ་ད་་
ལྟ་མིང་གི་ལྷག་མ་ཙམ་དུ་གྱུར་པ། སྔར་ཡུལ་འདི་ན་རེ་བའི་ཁྱིམ་པ་
88



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཆེ་གེ་མོ་ཞིག་ཡོད་པ་མཐོང་ངོ༌། །ཞེས་པ་ཙམ་དུ་ད་ལྟ་གླེང་བ་འདི་
ནི་འཁོར་བའི་རང་བཞིན་ནོ། །ངའི་རྡོ་བའི་མཁར་ཆར་ཆུས་ཞིག་
པར་གྱུར་པ་ལ་ཅི་ཞིག་འགྱོད། འདི་ནས་རི་བོ་གངས་ལྡན་གྱི་བར་
གྱི་མི་བདག་དང་། མདུན་ན་འདོན་དང་། གྲོང་ཁྱེར་བའི་སྐྱེ་བོ་
ཕལ་པོ་ཆེ་ལ་ལ་ནི་ནད་ཀྱིས་བཏབ་ནས་འཆི་བའི་དུས་བྱས། ལ་ལ་
ནི་ཕ་རོལ་གྱི་དགྲས་བསད། ལ་ལ་རང་གི་བཟའ་བ་དང་། བཏུང་
བ་དང་། ནོར་གྱི་དོན་དུ་ཚོང་ཟོང་ཁྱེར་ཏེ་ཡུལ་གཞན་དུ་འགྲོ་བའི་
ལམ་དུ་ཆོམ་རྐུན་གྱིས་བཅོམས་ཏེ། སྔར་ཡུལ་འདི་ན་སྐྱེས་བུ་ཆེ་གེ་
མོ་ཞིག་ཡོད་པ་དེས་སྡིག་པའི་བྱ་བ་ངན་པ་གཡོ་སྒྱུ་འདི་དང་འདི་་་་
འདྲ་བ་བྱས་པའི་མཐར་ཤིའོ། །ཞེས་གཏམ་གླེང་བར་བྱེད་ན། ཡུལ་
འདི་ན་ངའི་ཉེ་དུ་ཤིང་བིལ་བའི་འབྲས་བུ་སྨིན་པ་བཞིན་དུ་ན་ཚོད་་
སྨིན་ནས་རྒས་པའི་མཐར་འཆི་བ་དེ་ལ་ཅི་ཞིག་འགྱོད། ལྷ་ཡུལ་བའི་
ལྷ་རྣམས་ཀྱང་འཆི་བས་འཇོམས་ན་མིར་གྱུར་པའི་སྐྱེ་བོ་ཉམ་ཆུང་་་
བ་སྔོན་གྱི་དགེ་བ་ཆུང་ངུའི་མཐུས་ད་ལྟ་མི་ལུས་ཙམ་པོ་བ་དང་ལྡན་
པ་མཚན་མོའི་དུས་ན་རྩྭའི་མེ་སྒྲོན་གྱིས་གསལ་བ་ལྟ་བུ་འདི་ནི་ཡུན་་
རིང་དུ་ཇི་ལྟར་འཆོ། སྐྱེ་བོ་རང་རྒྱུད་ཞེ་སྡང་གིས། །ཀུན་ནས་
འཁྲུགས་བཞིན་འགྲོ་བཞིན་དུ། །གར་ཡང་འགྲོ་བ་མེད་པ་ནི། །ཁྱི་
ནི་ལྟོ་ལ་འཁོར་བ་བཞིན། །འཁོར་བ་འདི་ན་ཡང་ཡང་འཁོར། །
I
H
.
..
....



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེའི་དུས་ན་རིགས་ངན་གྱི་སྐྱེ་བོ་དེ་དག་རི་དང་རི་སུལ་ཀུན་ཉུལ་་་་
བར་བྱེད་དེ། རི་དྭགས་བཤོར་བའི་བྱ་བས་བྲེལ་བར་གྱུར་པ་རྟ་ལ་
ཞོན་ཏེ་ཁྱི་རྣམས་རྗེས་སུ་འབྲང་བ་ལ་ཝ་སྐྱེས་དང་སྤྱང་ཀིས་རི་བོའི་་
ངོས་ནས་མར་བལྟ་བཞིན་པ། གོས་ཀྱི་འདབ་མ་རི་དྭགས་ཀྱི་ཁྲག་
གིས་སྦགས་པ། རི་དྭགས་ཀྱི་ཤས་བུད་མེད་གསོ་བར་བྱེད་པ། རྔོན་
པའི་ཚོགས་ལམ་དུ་འགྲོ་འོང་བྱེད་པ་མཐོང་ནས་འདི་སྐད་ཅེས་སྨྲས་
སོ། །རིགས་ངན་སྐྱེ་བོའི་སྤྱོད་ཚུལ་ངན། །ཉེས་མེད་རི་དྭགས་བསད་
ནས་འདི། །བྱས་པ་དོན་མེད་བུད་མེད་གསོ། །ངལ་བ་དུ་མས་འདི་
ངལ་བ། །ཁྱིམ་ན་ནོར་མེད་བུད་མེད་དེ། །མྱ་ངོན་གདུང་བ་མུ་ཅོར་
སྨྲ། །ཚེ་འདིའི་ཁ་ཟས་འཚོལ་བ་ཡི། །དུས་ནི་རིམ་གྱིས་ཡོལ་བ་དེ། །
སྐྱེ་བོ་ཝ་སྐྱེས་བྱ་བར་མཚུངས། །བཟའ་ཕྱིར་སྲོག་ཆགས་གསོད་བྱེད་
པ། །ཉ་དང་ཉ་ལྕིབས་རུས་སྦལ་དང་། །ཉ་འཛིན་སྐྱེ་བོ་རིགས་ངན་
དང༌། །རི་སུལ་རི་དྭགས་རྔོན་པ་དང་། །བྱ་རྣམས་བཤོར་བར་བྱེད་
པ་དང་། །ཕག་འཚོང་བ་དང་བྱ་གག་འཚོང་། །གདོལ་པ་ཁ་ཅིག་
སྦྲང་རྩི་དང་། །བྱི་བའི་མཛོད་ཀྱི་གྲོ་མ་དག །གཞན་ཟས་བླངས་
ནས་གཞན་ལ་འཚོང་། །མི་བདག་གཡོ་དང་སྒྱུ་ཐབས་ཀྱི། །
འབངས་ཀྱི་སྐྱེ་བོའི་ནོར་འཕྲོགས་ནས། །ནོར་ལྡན་གཞན་ལ་མཛའ་
སླད་སྦྱིན། །རྨོངས་པ་བག་མེད་མི་རྣམས་ཀྱི། །ཡིད་ཀྱི་སྤྱོད་ཚུལ་
o0



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ངན་འགྲོའི་ལམ། །གཅོང་རོང་འགྲོ་བའི་འབབ་ཆུ་བཞིན། །སྡིག་
ལས་ཚེགས་ནི་ཆེན་པོ་ཡི། །ཅུང་ཟད་རྙེད་པ་ཁྱིམ་གྱི་དཔལ། །ཟ་
ཞིང་ཟད་པར་བྱེད་པ་པོ། །བུད་མེད་གནོད་སྦྱིན་ཤ་ཟ་མོ། །སྲིན་མོ་
ཡི་ནི་བུད་མེད་འདི། །འཇིག་རྟེན་འདི་དང་ཕྱི་མར་ཡང༌། །སྡུག་
བསྔལ་སྐལ་བ་ལེན་བྱེད་པ། །བྱིས་པ་རྨོངས་པ་རང་ཉིད་ཀྱིས། །
གཞན་ལ་ཞེ་ནི་སྣང་བ་ཡིས། །གནོད་བྱས་གང་དེ་སླར་ལྡོག་ཏེ། །
རླུང་གི་ཕྱོགས་ལས་ལྡོག་པའི་རྡུལ། །གཏོར་བ་རང་ཉིད་ལུས་ལ་
འབབ། །དེ་སྐད་ཅེས་སྨྲས་ནས་ཡང་སྨྲས་པ། འདུས་བྱས་ཀུན་གྱི་
རང་བཞིན་རྗེས་དཔག་ན། །རི་གཟར་ཆུ་འདྲ་ནམ་མཁའི་སྤྲིན་འདྲ་
བ། །མི་རྟག་རྟག་པར་འཛིན་པ་བྱིས་པའི་བློ། །མི་མཁས་མིང་དང་
གཟུགས་ལ་མངོན་པར་ཞེན། །སྒྱུ་མས་བསླུས་ཤིང་སླར་ཡང་བསླུ་
འགྱུར་བ། །སྨིག་རྒྱུའི་ཆུ་ལ་འཐུང་འདོད་རི་དྭགས་བཞིན། །རྒ་དང་
ན་དང་འཆི་བའི་དབང་གྱུར་པ། །དབང་མེད་སྲིད་པའི་མཚོ་ལ་རྣམ་
པར་འཁོར། །སྐྱེ་བོ་འདི་དག་རང་ཉིད་བདེ་འདོད་པ། །སོས་ཀ་ཉི་
མས་གདུང་བ་མི་བཟོད་ན། །སྡིག་ལས་སྨིན་པ་འཇིག་རྟེན་ཕ་རོལ་
ཏུ། །དམྱལ་བའི་སྡུག་བསྔལ་ཆ་ཡང་ཇི་ལྟར་བཟོད། །རྙེད་དཀའ་
གསོ་དཀའ་གསོ་བར་བྱས་པའི་མཐར། །སྙིང་པོ་མེད་པའི་ལུས་ལ་སུ་
ཡིད་བརྟོན། །གང་དག་ལུས་ལ་གྲུ་དང་འདྲར་ཤེས་ནས། །འགྲོ་བ་
91



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྒྲོལ་འདོད་བསོད་ནམས་འདོད་པ་སྟེ། །ལྷར་བཅས་འཇིག་རྟེན་
གསུམ་གྱིས་མཆོད་པར་འོས། །ཆུས་གང་བུམ་པ་ལེན་པའི་མི་བཞིན་
དུ། །ད་ནི་གཡེང་བ་མེད་པའི་སེམས་ལ་བསླབ། །དབེན་པའི་ནགས་
སུ་ངེས་པར་གནས་བཅས་ནས། །རྩེད་མོ་དགའ་བར་གྱུར་པ་ཀུན་
གྱིས་དང་། །མི་འཕྲོག་ཡིད་ནི་ངེས་པར་འབྱུང་བར་བྱ། །ནགས་
འདི་རི་དྭགས་ཁྱུ་ཡིས་གང་གྱུར་ཏེ། །སྐྱེ་བོའི་ཚོགས་ཀྱིས་དབེན་པ་
འདིར་འདུག་ནས། །ཆོས་རྣམས་སྒྱུ་མ་ལྟ་བུར་བལྟ་བར་བྱ། །དེ་
སྐད་ཅེས་སྨྲས་ནས། ཉིན་རེ་བཞིན་དུ་ཆུ་ཀླུང་གི་ངོགས་དེ་ན་ཟན་
ཟ་བར་བྱེད་ཅིང་། མེ་ཏོག་གི་ཚལ་ན་སྔ་དྲོའི་དུས་འཆག་པར་བྱེད་
པ་དང་། སྔོན་འཇང་ཡུལ་གྱི་ནགས་ཚལ་དུ་དབེན་པ་ལ་འདུག་པ་
དེའི་ཚེ་ཐུབ་པའི་མཛད་པ་བཅུ་གཉིས་ཀྱི་ཚུལ་ལ་མེ་ཏོག་གསར་བ་་་
ལྟ་བུའི་སྙན་ངག་གིས་རྒྱ་ཆེར་བསྟོད་པ། རིམ་གྲོ་པ་ཀུན་ཏུ་བཟང་
པོས་ང་ལ་ཉན་པར་འདོད་ཅེས་བསྐུལ་བ་ཡིད་ལ་དྲན་ནས། ཐུབ་
པའི་མཛད་པ་བཅུ་གཉིས་ལ་བསྟོད་པ་ཚིག་ལེའུར་བཅད་པ་བྱས་་་
ནས་ཕོ་ཉ་ལ་བསྐུར་ཏེ་བཏང་བ་ཆུ་ཀླུང་གི་ངོགས་མེ་ཏོག་སྔོན་པོ་་་་
རྒྱས་པའི་ནགས་ཚལ་དེ་ནས་སོང་སྟེ། ནགས་ཚལ་ཆེན་པོ་མཐའ་མི་
མངོན་པ་བཅོ་བརྒྱད་ཀྱི་ཕ་རོལ་དུ་སེང་ལྡིང་གི་ནགས་འདབས་ན།།
བྱང་ཆུབ་སེམས་དཔའ་ཀུན་ཏུ་བཟང་པོ་ཆུ་ཤིང་འཚོལ་བའི་་་་་་་་་ .



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
འབངས་གཉིས་པ་དང་ལྷན་ཅིག་ཏུ་འདུག་ཅིང་། དུས་དུས་སུ་
ནགས་ཚལ་ལས་བབས་ནས་གཙུག་ལག་ཁང་དུ་སོང་སྟེ་མདོ་སྡེ་ཁ་་་་
ཏོན་བྱ་བའི་དགེ་འདུན་ལ་བསྙེན་བཀུར་བར་བྱེད་དེ་སླར་ཡང་་་་་་་
དབེན་པ་ན་འོང་ཞིང་དབེན་པ་ན་འདུག་པ་དེ་ནི་རྒྱལ་པོ་ལ་མི་་་་་་
བསྟེན། རྒྱལ་པོའི་ཞབས་འབྲིང་པ་དང༌། མདུན་ན་འདོན་དང་།
ཕོ་བྲང་འཁོར་བ་རྣམས་ལ་མི་བསྟེན་མི་བསྙེན་བཀུར་བསྟི་མི་བྱེད་་་
ཉེ་བར་མི་འགྲོ་གཏམ་འདྲི་བར་མི་བྱེད་དེ་དག་དང་འདྲིས་པར་མི་་་
བྱེད་དོ། །དེ་ནི་ཉན་ཐོས་རྣམས་ལ་ཡང་། །མཁས་པ་དུས་སུ་ཆོས་
སྟོན་དང་། །དུས་སུ་བསྙེན་བཀུར་བྱ་བ་དང༌། །ཕྱག་ནི་བྱ་བ་མ་
གཏོགས་པ། །ཆོས་ཀུན་རང་བཞིན་ཤེས་པའི་སླད། །ཀུན་ནས་ཐེ་
ཚོམ་མ་མཆིས་པ། །དེ་ནི་འབྲི་བར་མི་བྱེད་དེ། །གཏམ་གཞན་ལུང་
མ་བསྟན་པ་ཡང་། །མི་སྨྲ་ཉན་ཐོས་ཚོགས་ལས་ཀྱང་། །དེ་ནི་རྒྱང་
རིང་འདུག་གྱུར་ན། །སྐྱེ་བོ་གཞན་དག་ལྟ་ཅི་སྨོས། །དེའི་དུས་ན་
ཀུན་ཏུ་བཟང་པོ་སྔ་དྲོ་ཤིང་དྲུང་དུ་ཁ་ཏོན་བྱས་ཟིན་པ་ཟན་ཟ་བའི་
དུས་ན། ཕོ་ཉ་བས་ཉེ་བར་འདུག་པར་བྱས་པ་ལས་ཡི་གེ་བླངས་
ནས་བཀླག་པར་བྱས་པ་དང་། སྔོན་གྱི་བདེ་བར་གཤེགས་པའི་ཡོན་
ཏན་ཡིད་ལ་དྲན་ཏེ་མཆི་མ་ཕྱུང་ནས་སྨྲས་པ། ད་ལྟ་བྱང་ཆུབ་
སེམས་དཔའ་འཇིག་རྟེན་དབང་ཕྱུག་ཡུལ་སྨར་གྱི་ལྗོངས་སུ་རྒྱུ་འམ།



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འོན་ཏེ་དབེན་པར་འདུག ཕོ་ཉས་སྨྲས་པ། དང་པོ་ལྗོངས་རྒྱུ་ཞིང་
བསོད་སྙོམས་བླངས་ནས། ད་ལྟ་ཆུ་ཀླུང་གི་བྱང་ཕྱོགས་མེ་ཏོག་སྔོན་
པོའི་ཚལ་ན་ཆུ་ཤིང་འཚོལ་བའི་འབངས་དང་འོ་མ་འཇོ་བའི་་
འབངས་གཉིས་པ་དང་ལྷན་ཅིག་འདུག་གོ །ཅེས་སྨྲས་སོ། །དེ་ནས་
ཕོ་ཉ་བ་ཤིང་དྲུང་གི་ལོ་མའི་སྤྱིལ་བུའི་ནང་དུ་བོས་ནས་བཟའ་བ་་་་
དང་བཏུང་བ་མང་དུ་བྱིན་ཏེ། གསེར་གྱི་གླ་བརྔན་བྱིན་ནོ། །ང་
རང་ཡུལ་དུ་འོང་ཞིང་མེ་ཏོག་སྔོན་པོའི་ཚལ་ན་འདུག་པ་དེའི་སྙན་་་་
པ་ཕྱོགས་ཀུན་ཏུ་ཐོས་པར་གྱུར་པ་འདི་ལྟ་སྟེ། དཔེར་ན། མི་ཞིག་
རི་བོ་མ་ལ་ཡ་བལྟ་བར་འདོད་ཅིང་འགྲོ་བར་འདོད་པ་དེའི་མ་ལ་་་་
ཡའི་ཕྱོགས་ཀྱི་རླུང་བསེར་བུ་བསིལ་བ་ཙན་དན་གྱི་དྲི་བཟང་པོ་་་་་
ལྡང་ཞིང་། སྦྲང་ཆར་འབབ་པ་མཐོང་ན་མ་ལ་ཡའི་ཙན་དན་གྱི་
ནགས་ཚལ་དང་ཉེ་བར་གྱུར་པ་ཤེས་པ་དེ་བཞིན་དུ། ང་ལ་ཕྱག་བྱ་
བ་དང་། བསྙེན་བཀུར་བྱ་བའི་སླད་དུ་ཕྱོགས་ཀུན་ནས་སྐྱེ་བོའི་
ཚོགས་མང་པོ་འདུས་པར་གྱུར་པ་འདི་ལྟ་སྟེ། ཟླ་བའི་ཆུ་ཀླུང་གི་
ངོགས་ཀྱི་གྲོང་ཁྱེར་བ་རྣམས་དང་། དེ་དང་ཉེ་བའི་གྲོང་རྡལ་དང་།
རི་འོར་བ་རྣམས་དང་། རི་བོ་གླང་ཆེན་དང་ཉེ་བའི་ཚོང་འདུས་ཀྱི་
མགྲོན་པོ་རྣམས་དང་། ཟོང་ཆུ་དང་ཉེ་བའི་ཚོང་འདུས་ཀྱི་མགྲོན་པོ་
རྣམས་དང་། ཆུ་ཀླུང་གནོད་པ་ཅན་འབབ་པ་རྡོ་ཡུལ་གྱི་སྐྱེ་བོ་
94



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
རྣམས་དང་། ཡུལ་སྙི་བ་རྣམས་དང༌། ཆུ་ཀླུང་རྨ་ཆུའི་ངོགས་ཀྱི་རེ་
བའི་ཁྱིམ་པ་རྣམས་དང་། ཡུལ་གསེར་བ་རྣམས་དང་། ཡུལ་རྔ་བ་
རྣམས་དང་། གང་དུ་ཆུ་ཀླུང་ཆེན་པོ་ལྔ་འབབ་པའི་ཡུལ་གྱི་སྐྱེ་བོ་
ཀུན་གྱིས་མཆོད་པའི་ཡོ་བྱད་གསེར་དང་། དངུལ་དང་། བྱུ་རུ་
དང་། རྡོའི་སྙིང་པོ་དང་། དུང་དང་། བཞོན་པ་དང་། འོ་མ་འཇོ་
བའི་བ་དང༌། ར་ལུག་དང་། བེའུ་སྟེ་མི་ཡུལ་བའི་ཉེ་བར་མཁོ་བའི་
སྲོག་ཆགས་རྣམས་ང་ལ་བྱིན་ནས་ལན་གསུམ་བསྐོར་བ་བྱས་ཏེ་མགོ་
བོས་བཏུད་ནས་ང་ལ་བལྟ་ཞིང་ཕྱག་བྱས་ནས་རང་ཡུལ་དུ་སོང་ངོ༌།།
སྐྱེ་བོ་ནོར་གྱིས་དབུལ་བ་རྣམས་ང་ལ་ནོར་བསླང་བའི་སླད་དུ་་་་་་
ཕྱོགས་དེར་འདུས་ཤིང་འདུག་གོ །ཟས་འདོད་པ་རྣམས་ཀྱང་ཕྱོགས་
བཅིག་ཏུ་འཁོད་དོ། །གོས་འདོད་པའི་སྐྱེ་བོ་མང་པོ་ང་དང་ཉེ་བར་
འོང་ནས་འདི་སྐད་ཅེས་སྨྲས་སོ། །ཡུ་བུ་ཅག་ཡབ་མེས་ཀྱི་དུས་ནས་
ཉེ་དུ་བཟང་པོ་ཟས་ཀྱིས་མགྲོན་དུ་བྱེད་པ་སྙིང་ཉེ་བས་ནོར་ལ་་་་་་་
འཕངས་པ་མེད་པར་གཅིག་གིས་གཅིག་སྐྱོབ་པར་བྱས་པ་བྱ་བ་་་་་་
གཅིག་པ་རིགས་མཐུན་པ། དེའི་སླད་དུ་ད་ཡང་བདག་ཅག་ལ་སྙིང་
བརྩེ་བའི་སླད་དུ་ཆང་གིས་གང་བའི་བུམ་པ་འདི་དག་རེ་རེ་ནས་་་་་
བླང་བར་བྱོས་ལ། ཇི་ལྟར་འོས་པའི་ནོར་འདི་ལས་ནོར་གྱི་སྐལ་བ་
ཡང་བྱིན་ཅིག སྐྱེ་བོ་དེ་དག་བཞིན་འཛུམ་པ་དང་བཅས་པས་རྩེད་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མོའི་ཟོལ་གྱིས་ནོར་བསླང་བར་བྱེད་དོ། །ངས་མ་སྨྲས་ན་ཡང་སྐྱེ་བོ་
ཁ་ཅིག་ནོར་བསྡུད་པ་དང་། ཕྱུགས་ལུག་སྐྱོང་བར་བྱེད་པ་འབངས་
ཀྱི་བྱ་བ་བྱེད་ཅིང་འདུག་གོ །གང་གི་ཚེ་ཡུལ་གཞན་དུ་ཕ་རོལ་གྱི་
དགྲའི་འཇིགས་པ་དང་བཅས་པ་དེའི་ཚེ་ཉེ་དུ་བཞིན་དུ་གསོས་པའི་
འབངས་རྣམས་ཀྱང་རིངས་པ་རིངས་པར་འགྲོ་བར་བྱེད་པ། དཔེར་
ན། ཕུག་རོན་གྱི་ཁྱུ་ལ་རྡོ་བ་འཕངས་པ་བཞིན་དུ་བྱེར་བར་གྱུར་ཏེ།
ཡུལ་གཞན་དུ་སྐྱེ་བོ་གཞན་གྱི་གམ་དུ་སོང་ནས་འདི་སྐད་ཅེས་ང་ནི་་
དགེ་སྦྱོང་གི་འཁོར་མ་ཡིན། འབངས་ཀྱི་གྲངས་སུ་མེད་དེ། ཁོ་བོ་
ཅག་སྔོན་ཡང་བྱ་གག་བཞིན་དུ་ཟས་འཚོལ་བ་ཞིག་གོ །ཞེས་རྫུན་གྱི་
ཚིག་གིས་སྨྲ་བར་བྱེད་དེ། ད་འདི་ན་ནོར་དང་། ཟས་དང་། གོས་
དང༌། བཞོན་པ་དང་། ཡོ་བྱད་ཀུན་གྱིས་མང་བར་རིག་ནས་སྔོན་
མཐོང་བའི་སྐྱེ་བོ་འདི་དག་མ་བསྐུལ་ནའང་འབངས་ཀྱི་བྱ་བ་བྱེད་་་་
པ་ལ་ལྟོས། དེ་ལ་འདི་སྐད་ཅེས་བྱ་སྟེ། །འཁོར་བའི་ནགས་འདི་
གནོད་མང་བ། །འཇིགས་པས་བདག་ལ་ཉེན་པ་ན། །རྩྭ་བཞིན་
འཁོར་གྱིས་བདག་བོར་ཏེ། །ཡུལ་གཞན་འགྲོ་ཞིང་ཚིག་གཞན་སྨྲ། །
འདི་ན་འདོད་ཡོན་ཀུན་འབྱོར་ཞིང་། །ཀུན་གྱིས་མཆོད་བྱར་གྱུར་
ཐོས་ནས། །ང་ཡིས་གསོས་པའི་སྔོན་གྱི་འབངས། །མེ་ཏོག་བཟུང་
བར་བྱས་ནས་ད། །བཞིན་རས་མཐོན་པོར་བཏེགས་བྱས་པ། །ཁྱིམ་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
གྱི་བྱ་དང་མཚུངས་པ་སྟེ། །སུས་ཀྱང་བོས་པ་མེད་པ་རུ། །སྐྱེ་བོ་རང་
ཉིད་འོང་བར་འགྱུར། །རྒྱུ་གཉིས་རྐྱེན་གྱི་རྗེས་འགྲོ་བ། །འཇིགས་ལ་
རིང་དུ་བྲོས་པ་དང་། །ཟས་ཕྱིར་ཉེ་བར་འོང་བ་འདི། །བྱིས་པ་རི་
དྭགས་འདི་དག་གི །རང་བཞིན་དེ་ལ་ཅི་ཞིག་སྨོད། །ངས་དེ་སྐད་
ཅེས་སྨྲས་ནས། རང་ཡུལ་གྱི་དབེན་པ་དེ་ན་ཡུན་རིང་མོ་ཞིག་འདུག་
པར་བྱས་ཏེ། ཇི་ཞིག་ན་རྩྭ་ཀུ་ཤ་རྣམས་རླུང་གིས་རྙིང་པར་བྱས་པ་
ས་གཞི་ལས་བླངས་པའི་འབྲུའི་ཕུང་པོ་བྱིས་པ་རྣམས་ཀྱིས་བསྡུ་་་་་
ཅིང་བདག་གིར་བྱས་པ། རིའི་རི་དྭགས་རྣམས་བུ་ཡུག་གིས་ཕྱི་ནས་
བདས་པར་བྱས་ཏེ་རི་ལས་རིམ་གྱིས་འབབ་པ། བུང་བའི་ལོངས་
སྤྱོད་བྲལ་བའི་མེ་ཏོག་ཀུན། །བདག་པོས་བཏང་བའི་བུད་མེད་
བཞིན་དུ་ནི། །མྱ་ངན་གྱིས་བཞིན་མཛེས་པ་ཉམས་པར་གྱུར། །ཆུ་
ལྡན་སྤྲིན་དག་བྱེར་བར་གྱུར་པའི་མཁའ། །བིཌཱུརླའི་གཞལ་མེད་
ཁང་བཞིན་མཛེས། །ཆུ་ཡང་དྭངས་པ་ཉ་ཡང་གསལ་མཐོང་བ། །ཉ་
རྣམས་འཛིན་པར་འདོད་པ་ཆུ་སྐྱར་གྱིས། །ཀུན་ནས་བླང་བ་ཝུ་བའི་
མུ་ཏིག་དཀར། །ཡན་ལག་བརྒྱད་ལྡན་དལ་འབབ་ཆུ་ཀླུང་དུ། །
མཚན་མོ་ཟླ་བ་ཁྲུས་ལ་འོང་བ་བཞིན། །སྐབས་དེར་སྟོན་གྱི་དུས་
དང་ཉེ་བར་གྱུར་པ་མཐོང་ནས། ངས་ལྗོངས་རྒྱུ་ཞིང་བསོད་སྙོམས་
བསླང་ནས། ཡུལ་དེའི་མདའ་ན་དྷིའི་བྲག་དཀར་བྱ་བ་རི་དྭགས་ཀྱི་



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གང་བ་དེ་ན་འདུག་པར་བྱས་སོ། །ཆུ་ཀླུང་དང་ཉེ་བ་དྷིའི་བྲག་
དཀར་གྱི་ཉེ་འདབ་ན་དབེན་པ་ལ་འདུག་པ། དེའི་ཚེ་ཉིན་གཅིག་
བཞོན་པའི་ཁྱུ་ནེའུ་གསིང་སྔོན་པོའི་ཚལ་ན་བག་ཡངས་སུ་འགྲོ་ཞིང་
རྩེ་བ་མཐོང་ནས། ངས་བསམ་པ། སྔོན་གྱི་བཞོན་པ་འགྲོས་ལྡན་དེ་
མཐའ་འཁོབ་པ་སུ་ཞིག་གིས་སྡུག་བསྔལ་ལ་བཀོལ་ཞིང་བཟའ་བས་་
ཉོན་མོངས་ན་ཅི་ལྟར་ཡལ་བར་འདོར། སྐྱེས་བུས་རྩོལ་བས་མི་རྙེད་
པའི། །དངོས་གང་དེ་ནི་ཅི་ཞིག་ཡོད། །གསེར་དང་ནོར་བུ་བཻ་ཌཱུརྱ། །
དེ་ཡང་འབད་པས་ཐོབ་འགྱུར་ཏེ། །ལེ་ལོ་གཉིད་དང་བག་མེད་
རྨོངས། །དེ་ཡང་མདུན་གྱི་ཁ་ཟས་ཡང་། །བྱ་ཡིས་རིང་དུ་ཁྱེར་བ་
ཡོད། །དེ་སླད་ཡུལ་གཞན་སྐྱེ་བོ་ལ། །ཉེ་བར་མཁོ་བའི་ནོར་ལས་
ངས། །བཞོན་པ་སླར་ཡང་བླང་བར་བྱ། །ཞེས་དེ་ལྟར་ཡིད་ལ་ངེས་
པར་བྱས་ཏེ་སྐྱེས་བུ་ཞིག་ལ་གསེར་གྱི་གླ་བརྔན་བྱིན་ནས། ཀླ་ཀློའི་
ཡུལ་དུ་རིན་ཐང་ཆེ་བའི་བྱུ་རུའི་དུམ་བུ་འགའ་བསྐུར་ཏེ་བཏང་བ་་་
དེས་ཀླ་ཀློའི་ཡུལ་དུ་སོང་ནས་བཞོན་པ་བཙལ་བ་དང་། ཀློ་ཀློའི་
གྲོང་ཁྱེར་བ་རྣམས་ཀྱིས་སྨྲས་པ། ཁོ་བོ་ཅག་གིས་མུ་ཏོ་བ་ལ་བརྒྱན་
འཕྲེང་དང་བཞོན་པ་བླངས་པ་དེའི་ཉི་མ་ལ་ཁྱིམ་མེས་འཇིགས་པར་
གྱུར་ནས། བཞོན་པ་ཡུལ་གཞན་ལ་འཚོང་ཟིན་གྱིས་རྡོ་བ་སྔོན་པོའི་
རྒྱན་འཕྲེང་འདོད་ན་ཁྱེར་ལ་བྱུ་རུའི་དུམ་བུ་དག་བདག་ལ་སྩོལ་་་་་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
.
.
.
.
.
ཅིག དེས་བྱུ་རུའི་དུམ་བུ་བྱིན་ནས་རྒྱན་འཕྲེང་བླངས་ནས་ཡུལ་
གཞན་ཞིག་ཏུ་སོང་བ་དང་། དེ་ན་བཞོན་པ་འགྲོས་ལྡན་རིན་ཆུང་
དུས་བླངས་ནས་སླར་འོང་བ་དྷིའི་བྲག་དཀར་དེ་ན་ངའི་མདུན་དུ་་་་
བཞོན་པ་འོང་བ་ལུས་ཉམ་ཆུང་བ་རིད་པ་ཏ་ལའི་ཁྱིམ་རྙིང་པ་་་་་་་
བཞིན་མཛེས་པ་དང་བྲལ་བ་མཐོང་ནས་སྨྲས་པ། ས་གཞི་མཉམ་པ་
འདི་ལ་གོམ་པ་འཁྱོར། །ལུས་ནི་ཙུ་ཏའི་འཁྲི་ཤིང་བཞིན་དུ་ཕྲ། །
གསེར་གྱི་པ་ཏྲས་ལུས་བཀབ་དཔུང་པའི་ངོས། །དབང་པོ་གཞུ་ཡི་ཁ་
དོག་འཕྱང་བའི་དར། །ཁ་དོག་མཛེས་པའི་རྒྱན་དག་བར་དུ་བོར། །
རྩྭ་ཡིས་སྐུད་པ་མདུད་པའི་ཕྲེང་བ་ཅན། །གང་དུ་སྲབ་འདི་བདག་
པོ་སུ་ཡིས་སྦྱིན། །ཞེས་སྨྲས་ནས། ལོ་མ་སྔོན་པོའི་ཁ་ཟས་འབྲུ་
བཅུད་དང་ལྡན་པ་རང་གི་ལག་པས་བྱིན་པ་མྱང་བར་བྱས་ཏེ་ང་ལ་་
བལྟ་ཞིང་། མིག་ནས་མཆི་མ་བྱུང་བ་དང་། ངས་བསམ་པ་དུད་
འགྲོར་སྐྱེས་ཀྱང་བདག་པོ་ངོ་ཤེས་ནས་ཡུས་བྱེད་པ་བདེན་སྙམ་ནས།
ཡང་ངས་སྨྲས་པ། ཁྱོད་སྔོན་བདག་གིས་གཅེས་པར་འཛིན་པ་ལས། །
དུས་མིན་སད་ཀྱི་མེ་ཏོག་བཞིན་དུ་རྒུད། །ད་ནི་སླན་ཆད་ཁྱོད་ཀྱིས་
ངལ་གསོ་ཐོབ། །མྱ་ངན་མ་བྱེད་ཅང་ཤེས་དུལ་བའི་རྟ། །ཞེས་སྨྲས་
ནས། བཟའ་བ་དང་བཏུང་བ་ཅི་དང་ཅི་འདོད་པ་བྱིན་ཏེ་ལུས་རྣལ་
དུ་གནས་པར་གྱུར་ཏོ། །



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེའི་དུས་ན་བྱང་ཆུབ་སེམས་དཔའ་ཀུན་ཏུ་བཟང་པོ་སྔ་དྲོའི་་་་
དུས་ནགས་ཚལ་གྱི་མཐའ་ན་སྐྱོ་སངས་ལ་འགྲོ་བའི་མདུན་ན་བཞོན་
པ་རྣམས་ལུས་ཀྱི་སྟོབས་རྒྱས་པ་ཆུ་འཐུང་བའི་ལམ་དུ་རྩེ་ཞིང་བང་་་
འགྲན་པར་བྱེད་པ་འགྲོ་འདོད་པ་མཐོང་ནས་བསམ་པ། འདི་ལྟར་
བཞོན་པ་རྣམས་ཀྱང་འགྲོ་བར་འདོད་ན་བྱང་ཆུབ་སེམས་དཔའ་་་་
འཇིག་རྟེན་དབང་ཕྱུག་ཡུལ་བྱང་ཕྱོགས་སུ་སོང་ནས་ཡུན་རིང་པོ་་་་
ཞིག་ལོན་ཏེ། ད་འདི་ན་སྐྱེད་མོས་ཚལ་བསྲུང་བ་བཞིན་དུ་ཅིའི་ཕྱིར་
འདུག དེས་སྨྲས་པ། སྟོན་དུས་ལྡང་བ་རེག་པ་བསིལ་བའི་རླུང་། །
ཀུ་ཤའི་རྩེ་མོ་གཡོ་བྱེད་ཡང་ཡང་ལྡང་། །འགྲོ་བར་འདོད་པ་བྱ་ཡི་
ཁྱུ་འདི་ཡང་། །འཁོར་ཞིང་ལྡིང་ཞིང་ཅ་ཅོ་སྒྲོག་པར་བྱེད། །མི་སྨྲ་
བདག་ནི་ངེས་པར་འགྲོ་བར་བྱ། །ཞེས་སྨྲས་ནས། ལམ་གྱི་བཟའ་བ་
དང་བཏུང་བ་སྟ་གོན་བྱེད་པ་དེས་ཆུ་ཤིང་འཚོལ་བའི་འབངས་ཀྱིས་
མཐོང་ནས་ནགས་ཚལ་ལས་བབས་ཏེ་དོན་མཐུན་མང་པོ་ཕྱོགས་་་་་
གཅིག་ཏུ་འདུག་པ་ག་ན་བར་སོང་ནས་འདི་སྐད་ཅེས་སྨྲས་སོ། །ཀྱེ་
ཤེས་ལྡན་དག་ཉོན་ཅིག ད་དེ་དུས་མི་རིང་བ་ན་བྱང་ཆུབ་སེམས་
དཔའ་ཀུན་ཏུ་བཟང་པོ་འདི་ཡང་གྲིབ་མས་གཉིས་པ་དང་བཅས་ཏེ་
ཡུལ་བྱང་ཕྱོགས་སུ་འགྲོ་བར་འདོད་ཀྱི་མགྲོན་པོའི་ཚོགས་འདི་ལས་་
ཡུལ་བྱང་ཕྱོགས་སུ་འགྲོ་བར་འདོད་པ་སུ་ཡོད། དེའི་ཚེ་ཆུ་ཤིང་
100



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
-
-
-
འཚོལ་བའི་འབངས་དེས་ཚིགས་སུ་བཅད་དེ་སྨྲས་པ། འབྲུ་རྣམས་
ཟ་བར་བྱེད་པ་ལ། །ཕུག་རོན་ཁྱུ་ཡང་དོན་མཐུན་ཡིན། །ཡུལ་ལ་
མངོན་པར་ཕྱོགས་པའི་ཡིད། །དོན་ཆེན་ཡང་དག་ཐོབ་བྱའི་སླད། །
བྱང་ཆུབ་སེམས་དཔའ་བལྟ་བ་དང་། །དེ་ལ་ཆོས་ནི་ཉན་འདོད་པ། །
སུ་དག་བཞོན་པ་བཟུང་འདོད་ཅིང་། །བྱང་གི་ཕྱོགས་སུ་འགྲོ་འདོད་
ན། །ཚོང་པའི་ཚོགས་ལ་རུས་སྦལ་བཞིན། །མཁས་པ་ཀུན་ཏུ་བཟང་
པོ་ལ། །བསྟེན་ནས་བདེ་བར་འགྲོ་བར་རིགས། །ཆུ་ཤིང་འཚོལ་བའི་
འབངས་ཀྱི་ཚིག་དེ་ཐོས་ནས་དོན་མཐུན་ལྔ་བརྒྱ་བྱང་གི་ཕྱོགས་སུ་་་
འགྲོ་བར་བློ་མཐུན་པར་གྱུར་ཏེ་ཡིད་མགུ་བར་གྱུར་ནས། སེང་ལྡིང་
གི་ནགས་ཚལ་ཆེན་པོ་གང་དུ་ཤིང་དྲུང་གི་སྤྱིལ་བོ་ན་བྱང་ཆུབ་་་་་་་
སེམས་དཔའ་འགྲོ་བའི་སྟ་གོན་བྱེད་པ་དེའི་མདུན་དུ་སོང་ནས་དོན་
མཐུན་ལྔ་བརྒྱས་ཐལ་མོ་སྦྱར་ཏེ་ཕྱག་བྱས་ནས་གུས་པས་བཏུད་ནས་
ཚིག་འདི་སྐད་ཅེས་སྨྲས་སོ། །ཆུ་ཤིང་འཚོལ་བའི་འབངས་ལས་ཐོས་
པ་ལྟར་ན། ད་དེ་དུས་མི་རིང་བར་བྱང་ཆུབ་སེམས་དཔའ་འཇིག་
རྟེན་དབང་ཕྱུག་བལྟ་བའི་སླད་དུ་ཀུན་ཏུ་བཟང་པོ་ཁྱོད་བྱང་གི་་་་་
ལམ་ནས་འགྲོ་བར་ཤེས་ཏེ། ཁོ་བོ་ཅག་ཁྱོད་ཀྱི་ལམ་མཚོན་པར་བྱས་
ཏེ་བྱང་ཆུབ་སེམས་དཔའ་བལྟ་བར་བྱ་བ་དང་། དེ་ལས་ཆོས་ཉན་
པར་འདོད་པ་དོན་མཐུན་པ་ངེད་རྣམས་ཀྱང་བྱང་ཕྱོགས་སུ་འགྲོ་་་་
101



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བའི་བྱ་བ་ཡང་མཐུན་ལགས་སོ། །དེའི་ཚེ་དོན་མཐུན་ལྔ་བརྒྱས་ཚུལ་
དང་འདྲ་བའི་ཚིགས་སུ་བཅད་དེ་སྨྲས་པ། ཐུབ་རྣམས་དགྱེས་པའི་
ནགས་ཚལ་གཙང་མ་ལས། །བབས་ནས་བྱང་ཕྱོགས་ས་གཞི་དབེན་
པ་གང་། །རི་དྭགས་ནང་དུ་ངེས་པར་ཁྱོད་འགྲོ་བ། །དེ་རིང་ཆུ་ཤིང་
འཚོལ་བའི་འབངས་ལས་ཐོས། །ཁྱོད་ནི་སྤྱོད་ཡུལ་ཞུགས་ན་མཁས་
གྱུར་ཏེ། །ཞི་བའི་ཆོས་རབ་སྟོན་ལ་མཁས་གྱུར་ཞིང་། །དཔའ་བོ་
རྟག་ཏུ་མཉམ་བཞག་དོན་ལ་མཁས། །ཁྱོད་ནི་མེ་ཏོག་ཕྲེང་རྒྱུད་
མཁས་པ་བཞིན། །ཞིང་རྣམས་གངྒཱའི་ཀླུང་མཉམ་རྒྱལ་ཀུན་ལ། །མེ་
ཏོག་ཕྲེང་བ་སྤེལ་ལེགས་ལྟ་བུ་ཡི། །ཡོན་ཏན་རང་བཞིན་རྟོགས་པ་
བརྗོད་ལ་མཁས། །འགྲོ་ལ་ལམ་སྟོན་མཁས་པ་དེ་སླད་དུ། །ད་ནི་
ཆོས་དང་མཐུན་པའི་བསམ་པ་ཡིས། །ཁྱོད་ལ་དེ་རིང་རེ་བ་གཏད་
པ་བདག །སོམ་ཉི་མ་མཆིས་སླན་ཆད་ཕྱི་བཞིན་འགྲོ། །དེ་སྐད་ཅེས་
སྨྲས་པ་ཐོས་ནས། བྱང་ཆུབ་སེམས་དཔའ་སེམས་ཅན་གྱི་དོན་ལ་
གོམས་པ་དེས་འདི་སྙམ་དུ། འདི་ལྟར་བྱང་ཕྱོགས་སུ་འགྲོ་བར་
འདོད་པ་དོན་མཐུན་ལྔ་བརྒྱ་ཡང་འགྲོ་བའི་བྱ་བ་མཐུན་ཞིང་། བྱང་
ཆུབ་སེམས་དཔའ་འཇིག་རྟེན་དབང་ཕྱུག་ལས་ཆོས་ཉན་པར་བློ་་་་་
མཐུན་པ་དེའི་སླད་དུ་ཡིད་མགུ་བར་གྱུར་པ་དེ་ལྟར་སྨྲ་བར་བྱའོ་་་་
སྙམ་ནས་སྨྲས་པ། ལྷོ་ཕྱོགས་ཀྱི་ལམ་གཅོང་རོང་གི་འབབ་ཆུ་གནོད་
102



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
པ་ཅན་གྱི་ངོགས་གཉིས་ནགས་ཚལ་ཆེན་པོ་བཅོ་བརྒྱད་དང་། རྡོ་
བའི་རི་བྱས་བསྒྲོད་པར་དཀའ་བས་བཀག་པ་དེ་ན་བཞོན་པ་ཇི་་་་་
ལྟར་འགྲོ།། ཡུ་བུ་ཅག་བཞོན་པས་འགྲོ་བར་འོས་པ་རི་དྭགས་ཀྱི་ཁྱུ་
ནང་ནས་བྱང་ཕྱོགས་མེ་ཏོག་རྒྱས་པའི་སྐྱེད་མོས་ཚལ་བལྟ་ཞིང་འགྲོ་
བ་ལ་ནོངས་པ་མེད་དོ། །ཅེས་སྨྲས་ནས། མགྲོན་པོ་ལྔ་བརྒྱ་དང་
ལྷན་ཅིག་ཏུ་བྱང་ཆུབ་སེམས་དཔའ་ཀུན་ཏུ་བཟང་པོ་ལམ་དུ་ཞུགས་
ནས་བདེ་བར་འགྲོ་བར་གྱུར་ཏོ། །དེའི་དུས་ན་ཡུལ་དེའི་གྲོང་རྡལ་
དང་ཧ་ཅང་མི་རིང་བའི་ནགས་འདབས་ཤིག་ན་རྩྭའི་ཁྱིམ་དུ་འདུག་
པ་རྩྭ་འཚོང་བའི་རིན་གྱིས་འཚོ་བས་འཚོ་བའི་སྐྱེས་བུ་ཞིག་ཡོད་པ་་་
དེས་རྩྭ་གསར་བ་ཀུན་ནས་སྔོ་བ་ནེ་ཙོའི་སྤུ་ལོང་ལ་འགྲན་པ་བཞིན་་
དུ་རུང་བ་རི་ལས་བླངས་ནས་བྱང་ཆུབ་སེམས་དཔའི་བཏུང་བ་འོ་་་་
མ་འཇོ་བའི་བ་ལ་བྱིན་པ་བྱིན་པར་བྱེད་ཅིང་། བྱང་ཆུབ་སེམས་
དཔའི་སྐྱེས་བུ་རང་བཞིན་གྱིས་དུལ་བ་འབངས་ཀྱི་བྱ་བ་མ་བསླབ་་་་
པར་བྱེད་པ་ཤེས་ནས། ཉིན་རེ་བཞིན་དུ་ཟས་ཀྱི་ལྷག་མ་སྦྲང་རྩི་
དང་། ཤིང་ཐོག་དང་། བུ་རམ་ཁུ་བ་དང་། འོ་མ་དང་། མར་དང་།
ཉིན་གུང་ཉི་མས་གདུངས་པའི་དུས་ན་ཡུལ་ཁུ་ནུ་བའི་རྒུན་འབྲུམ་་་་
གྱི་ཁུ་བ་གཡའ་རི་ལས་བབས་པའི་ཆུ་རྒྱུན་ཟིལ་བ་ཅན་གྱི་ཆུ་གསེར་་
གྱི་བུམ་པར་བླང་བར་བྱས་པ། མི་ཡུལ་བའི་བཏུང་བ་བཟང་པོ་བྱང་
103



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཆུབ་སེམས་དཔའི་བ ཏུང་བའི་ལྷག་མ་མྱོང་བར་བྱས་པས་རྩྭ་འཚོང་
དེ་ཕྱི་དྲོའི་དུས་རྩྭ་ཁུར་གཅིག་ཁྱེར་ཏེ་བྱང་ཆུབ་སེམས་དཔའི་ཤིང་་་་་
དྲུང་གི་སྤྱིལ་བོའི་ནང་དུ་སོང་བ་དང༌། དེས་ཆུ་ཤིང་འཚོལ་བའི་
འབངས་མ་མཐོང་ཞིང་། བྱང་ཆུབ་སེམས་དཔའ་ཡང་མ་མཐོང་
ནས་ཕྱིར་བྱུང་ནས་ཤིང་ཁམ་བུའི་གྲིབ་བསིལ་གྱི་འོག་ན་བྱང་ཆུབ་་་་
སེམས་དཔའ་ཉིན་གུང་འདུག་ཅིང་། མདོ་སྡེ་ཁ་ཏོན་བྱེད་བཞིན་
འཆག་པར་བྱེད་པའི་ས་ཕྱོགས་ཤིག་ཡོད་པ་དེ་ན་འཚོལ་བའི་སླད་་་་
དུ་སོང་ནས་འདི་སྙམ་དུ། མདོ་སྡེ་ཁ་ཏོན་བྱེད་པ་བྱ་ཀ་ལ་པིང་ཀའི་
སྒྲ་དབྱངས་བཞིན་སྙན་པ་དེ་ཡང་དེ་རིང་མ་ཐོས། གལ་ཏེ་བསམ་
གཏན་ལ་མཉམ་པར་བཞག་པ་ཡིན་ན་བདག་གི་གོམ་པའི་སྒྲས་སད་
པར་མི་བྱ་སྟེ། ཡལ་ག་ཅན་གྱི་ཐོག་ཏུ་འདུག་པ་བྱ་གུ་ལིང་འདིས་
མཐོང་བར་བྱས་ཏེ། སྒྲ་འབྱིན་པའི་སྒྲ་དེས་བྱང་ཆུབ་སེམས་དཔའ་
བསམ་གཏན་ལས་བསླང་ནས་ཕྱིས་བལྟ་བར་བྱའོ་སྙམ་ནས་ཡལ་ག་་་
ཅན་ལ་འདུག་པའི་བྱ་གུ་ལིང་གི་མཐོང་བར་བྱས་ཏེ། གུ་ལིང་སྒྲ་
འབྱིན་པ་དང་། ཉེ་བར་སོང་སྟེ་བལྟས་པ་དེ་ནའང་བྱང་ཆུབ་སེམས་
དཔའ་མ་མཐོང་ཞིང་། རྩྭ་དུར་བ་རེག་བྱ་འཇམ་པ་བཏིང་བ་མཐོང་
ནས། སྔོན་བྱང་ཆུབ་སེམས་དཔས་ང་འོང་བ་དང་རྒྱང་རིང་པོ་ནས་
བཞིན་འཛུམ་པས་བསུ་ཞིང་ལེགས་པར་འོངས་སམ་བརྗོད་པ་དྲན་་་
104
-+
+
+
+
+&
=
ཀཆཏ+



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
，
་
དྲན་ནས་མྱ་ངན་གྱི་མཆི་མ་ཕྱུང་ནས་གཅིག་པུར་སྨྲས་པ། ཆུ་རྒྱུན་
གཡོ་བ་གཡའ་རི་ལས་འབབ་པ། །ཉེ་བའི་ནགས་ཚལ་ས་གཞི་མཛེས་
པ་ཡང་། །ཀུན་ཏུ་བཟང་པོས་བཏང་ནས་དེ་རིང་འདི། །པདྨ་མེད་
པའི་པད་རྫིང་ལྟ་བུ་སྟེ། །ཀླུ་འཕོས་པ་ཡི་མཚོ་བཞིན་མཛེས་པ་མེད། །
འདི་མཐོང་བདག་ནི་སྐལ་བ་ངན་པ་སྨད། །ཀུན་ཏུ་བཟང་པོས་
བདག་སྔོན་འོངས་པ་ན། །ལེགས་འོང་ཕེབས་པར་སྨྲ་བ་དེ་ལྟ་བུ། །
སྐྱེ་བོ་ཀུན་ལ་རང་དབང་སྨྲ་བ་ཡི། །མི་བདག་གིས་ཀྱང་གོ་སྐབས་
ཐོབ་མ་གྱུར། །གཡའ་རི་ལས་འབབ་ཀུན་ནས་བསིལ་བའི་ཆུ། །སྦྲང་
རྩིས་བསླད་པ་གསེར་གྱི་བུམ་བཀང་ནས། །ང་ཡིས་མྱངས་ན་དེ་འདྲ་
དེ་ལྟ་བུ། མཐོ་རིས་གནས་པའི་ལྷ་རྣམས་ལ་ཡང་མེད། །ཡུལ་དབུས་
གང་དུ་གངྒཱ་འབབ་བཞིན་དུ། །མྱ་ངམ་ཐང་དུ་རི་དྭགས་བཏུང་བ་
མེད། །འདི་ན་ཀུན་ཏུ་བཟང་པོ་མཁས་པ་དེ། །གུར་ཀུམ་ཁ་བསྒྱུར་
གོས་བཟང་ཁ་དོག་འཆང་། །རིང་པོའི་ལམ་ནས་ངས་མཐོང་ངལ་
སོས་པ། །སླན་ཆད་བདག་གིས་དེ་ནི་གང་དུ་མཐོང་། །གནོད་མེད་
ཐུབ་པ་འདུག་འོས་ནགས་ཚལ་འདི། །དེ་རིང་མཐོང་བས་སྡུག་
བསྔལ་བསྐྱེད་གྱུར་ན། །རྒྱལ་པོའི་ལོངས་སྤྱོད་དུས་མིན་སྐྱོགས་ཀྱི་ནི།
ངེས་པར་རྡོ་བ་ལྷུང་བའི་འབེན་ལྟ་བུ། །ཉམས་པར་གྱུར་པ་དེ་ལ་ཅི་
ཞིག་འགྱོད། །ལུས་འདི་རྟག་ཏུ་བདག་ནི་རང་དབང་མིན། །རྒ་ཤི་
105



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མྱ་ངན་ནད་ཀྱི་རྗེས་སུ་འགྲོ། །ལུས་ལ་ཟུག་རྔུ་མེད་བཞིན་དཀའ་
ཐུབ་ཀྱི། །ནགས་ན་དབེན་པ་དེ་རིང་ཤི་ཡང་བླ། །དེ་སྐད་སྨྲ་ཞིང་སྨྲ་
སྔགས་འདོན་བཞིན་དུ། །སྐྱེས་བུ་རང་གི་རྩྭ་ཡི་ཁྱིམ་དུ་སོང་། །
དེ་སྔོན་ཁྱིམ་དུ་འོང་བ་དེའི་ཚེ་བཞིན་དྭངས་ཤིང་དགའ་བར་་་་
བྱེད་པའི་རྣམ་འགྱུར་གྱིས་འོང་བ་ཞིག་སྟེ། དེའི་ཉི་མ་ལ་བཞིན་གྱི་
དང་བ་མི་སྟོན་ཅིང་ཞུམ་པའི་ཡིད་ཀྱིས་ཁྱིམ་དུ་འོང་བ་མཐོང་ནས།
ཆུང་མས་སྨྲས་པ། ཁྱོད་སྔོན་མི་བདག་སྐྱེད་ཚལ་ལས། །ཕོ་བྲང་ནང་
དུ་འོང་བ་བཞིན། །དགའ་ཞིང་སྤྲོ་བས་ནང་དུ་འཇུག །དེ་རིང་
བཞིན་རས་མྱ་ངན་འདི། །ཆུ་ལྡན་སྤྲིན་གྱིས་སྒྲིབས་པ་ཡི། །རི་བོང་
ཅན་བཞིན་མདངས་མི་གསལ། །ཞེས་སྨྲས་པ་དང་། རྩྭ་འཚོང་གིས་
སྨྲས་པ། སྔོན་ནགས་འདི་ན་བྱང་ཆུབ་སེམས་དཔའ་འཇིག་རྟེན་
དབང་ཕྱུག་དང་ཀུན་ཏུ་བཟང་པོ་གཉིས་ཡུན་རིང་མོ་ཞིག་དབེན་པ་
བསྟེན་པར་བྱས་ཏེ། ཅི་ཞིག་ན་ལྗོན་ཤིང་ལས་མེ་ཏོག་བླང་བ་དགུན་
གྱི་དུས་ན་འཇིག་རྟེན་དབང་ཕྱུག་ཡུལ་བྱང་ཕྱོགས་སུ་བྱ་བ་འགའ་་་་
ཞིག་གི་སླད་དུ་གྲིབ་མས་གཉིས་པ་དང་བཅས་ཏེ་ལམ་པོ་ཆེར་སོང་་་་
བ་དང༌། ཕྱིས་ནགས་ཚལ་འདི་ཀུན་ཏུ་བཟང་པོས་བསྟེན་ནས་ང་ལ་
ཉིན་རེ་བཞིན་དུ་ཟས་ཀྱི་ལྷག་མ་སྦྲང་རྩི་དང༌། འོ་མ་དང༌། ཞོ་
དང་། སྦྲང་རྩིས་བསླད་པའི་ཆུ་རྒྱུན་གྱི་བཏུང་བ་བྱིན་པར་བྱས་པ་
106



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
མི་བདག་གིས་ཟས་ལས་ལྷག་པའི་ཟས་རྙེད་པར་སླ་བ། གཞན་ཡང་
ངས་རྩྭ་གསར་བ་ནེ་ཙོའི་སྤུ་ལོང་གི་ཁ་དོག་འདྲ་བ་ཁུར་ནས་འོང་་་་་
བའི་མོད་ལ་ལེགས་པར་འོངས་སམ། ངལ་བར་མ་གྱུར་ཏམ། ཁྱོད་
བཏུང་བ་འདོད་དམ་འོན་ཏེ་ཁ་ཟས་སྔོན་ལ་འདོད། ཅེས་སྨྲ་བ་དེ་
ཡང་། དེ་རིང་ནགས་ཚལ་འདི་ལས་བབས་ནས་དོན་མཐུན་ལྔ་བརྒྱ་
དང་ལྷན་ཅིག་ཏུ་འཇིག་རྟེན་དབང་ཕྱུག་གི་ཕྱི་བཞིན་སོང་བ་ངས་་་་
མཐོང་སྟེ་ཡུ་བུའི་ཁྱིམ་གྱི་དཔལ་གང་ཡིན་པ་དེ་ཡང་དེ་རིང་སོང་ངོ་།
དེའི་ཚེ་རྩྭ་འཚོང་གིས་ཚིགས་སུ་བཅད་དེ་སྨྲས་པ། དཔལ་དང་
འགྲོགས་པ་ཡུན་རིང་མི་གནས་ཏེ། །འཁྲི་ཤིང་མེ་ཏོག་ལྡན་པ་དབྱར་
དུས་ཙམ། །ངེས་པར་འབྲལ་བའི་མཐའ་ནི་གདུང་བ་སྐྱེད། །མྱང་
ནས་ཤུགས་རིང་ངལ་བ་ད་ནི་བདག །མ་ལ་ཡ་ཡི་ཕྱོགས་ཀྱི་རླུང་
གིས་ཡང་། །བསིལ་བར་མི་བྱེད་ཕྱིར་ཡང་མྱ་ངན་ལྡང་། །མི་དམན་
དཔལ་ལ་ལོངས་སྤྱོད་རང་དབང་ཅན། །ཁྱིམ་གྱི་དཔལ་ཡང་དེ་རིང་
སོང་བར་གྱུར། །དེ་ལྟ་ནའང་ཁྲོན་པའི་རུས་སྦལ་བཞིན། །འབྱོར་བ་
བྲལ་བ་ཁྱིམ་དུ་ལྷུང་བ་བདག །ཅེས་སྨྲ་ཞིང་། དེ་ཉིན་རེ་བཞིན་དུ་
ཀུན་ཏུ་བཟང་པོས་ཁ་ཏོན་བྱ་བ་དང་། ཟས་སྦྱིན་པ་ལ་སྤྱོད་ལམ་
དུལ་བས་སྨྲ་བ་དེ་ཡང་དང་ཡང་དུ་གཏམ་གླེང་བར་བྱེད་དོ། །
བྱང་ཆུབ་སེམས་དཔའི་དོན་མཐུན་ལྔ་བརྒྱ་དང་ལྷན་ཅིག་ལམ་
107



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དུ་འགྲོ་བ་དེ་ལ་ཡང་འཇིག་རྟེན་ན་དགྲ་དང་། གཉེན་དང་། བར་
མ་དག་ཡོད་པ་དེའི་ཕྱིར་སྐྱེ་བོ་ཕལ་པོ་ཆེས་ནི་ཕྱག་བྱས་ནས་བསྙེན་་
བཀུར་བར་བྱེད་ལ། ཡུལ་དབུས་གཞོམ་པར་བྱས་པ་མཐའ་འཁོབ་
པ་གཞན་གྱི་ནོར་བླང་བ་ལ་གོམས་པ་དེ་དག་ནི་ནོར་བླང་བར་་་་་་
འདོད་པར་གྱུར་ཏེ། སྐྱེ་བོ་འགའ་ཞིག་ནི་བཏང་སྙོམས་སུ་འདུག་
པར་བྱེད་དོ། །དེ་ཡང་མྱ་ངམ་གྱི་ཐང་ཆེན་པོ་ཞིག་གི་དབུས་ན་དོན་
མཐུན་དག་འགྲོ་བར་བྱེད་དོ། །དེའི་ཚེ་མཐའ་འཁོབ་པ་འགའ་ཞིག་
རེ་བའི་ཁྱིམ་པ་དག་གི་ཕྱུགས་ལུག་གི་ཁྱུ་ལས་ཇི་ལྟར་མཁོ་བ་རིམ་་་་
གྱིས་བླངས་ཤིང་ཟ་བར་བྱེད་པ་འབྱུང་པོའི་བྱ་བཞིན་དུ་ཉིན་མོ་་་་་་
ཉལ་བར་བྱེད་ཅིང་། མཚན་མོ་ལངས་ནས་ཕྱུགས་ལུག་གསོད་པར་
བྱེད་པའི་ལས་བྱེད་པ་དེ་ཡང་མྱ་ངམ་གྱི་ཐང་དེ་ན་འདུག་པ་དེས།
དོན་མཐུན་དག་རྒྱང་རིང་པོ་ནས་འོང་བ་རིག་སྟེ་ཕན་ཚུན་གཏམ་་་་
བྱུང་བ། ཡུ་བུས་སྔོན་ཡུལ་དབུས་ཀྱི་སྐྱེ་བོ་རྣམས་ལས་ནོར་བླང་པའི་
ནོར་དེས་ད་ལྟ་ཟས་དང་། གོས་དང་། བཞོན་པ་ཀུན་རྙེད་སླ་བ་
འདི་བྱུང་གི་རང་ནོར་གྱིས་ནི་མ་ཡིན་ནོ། །དེ་རིང་མགྲོན་པོ་འདི་
རྣམས་ཀྱིས་ཡུ་བུ་ཅག་མཐོང་ན་གཟི་བྱིན་མི་བཟོད་དེ། ཅི་ཡང་ཐོ་
མཚམ་པར་མ་བྱས་པར་ནོར་དག་འབོར་ནས་རིངས་པ་རིངས་པར་་
འབྲོས་པར་བྱེད་དེ་ཝ་སྐྱེས་ཀྱི་ཁ་ནས་ཤ་ཤོར་བ་དེ་ལྟར་བྱའོ། །ཞེས་
108



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
དེ་དག་གླང་ཆེན་ཆང་གིས་མྱོས་པའི་གོམ་སྟབས་ཀྱིས་ཉེ་བར་འོངས་
ནས་སྡང་མིག་བལྟས་པ་དང་། བྱང་ཆུབ་སེམས་དཔས་སྐྱེ་བོ་ངན་
པའི་ཀུན་སྤྱོད་རིག་ནས་བཞོན་པ་བསྐུལ་ཏེ་མྱུར་བ་མྱུར་བར་རི་་་་་་
བོའི་ཕ་རོལ་ཏུ་འབྲོས་པར་བྱས་སོ། །དེ་ནས་དོན་མཐུན་གྱི་ཚོགས་
ཀྱིས་མཐའ་འཁོབ་པའི་སྐྱེ་བོ་ངན་པ་ཕན་པ་དང་། གནོད་པ་དང་།
བཟང་ངན་གྱི་ཚིག་ལ་ལན་འདོན་མི་ཤེས་པ་ཆུ་སྲིན་བཞིན་དུ་་་་་་
གནོད་པ་ལས་ཉེ་བར་གནས་པ་མཐོང་ནས། ཀླ་ཀློ་ངན་པ་འདི་དང་
འདི་འདྲ་བས་བོད་ཡུལ་བའི་སྐྱེ་བོ་མང་པོ་ཡང་བསད། ནོར་དང་
འབྲུའི་བང་བ་མང་པོ་བླངས་པས་ཀྱང་ཆོག་མི་ཤེས་པར། དེ་རིང་
མྱང་ངམ་གྱི་ཐང་འདི་ན་ཉེས་པ་མེད་པ་ཡུ་བུ་ལ་སྡང་མིག་གིས་བལྟ་
བར་བྱེད་ཅིང་། ནོར་འདོད་པ་ལ་ལྟོས། དེ་སྐད་ཅེས་སྨྲས་ནས།
དོན་མཐུན་དེ་དག་ཀླ་ཀློ་གཞོམ་པའི་ཕྱིར་མཚོན་རྣམས་ཕྱར་ཏེ་་་་་་
བཞོན་པ་ཀུན་རྒྱུགས་པར་བྱས་པ་དང་། ཀླ་ཀློ་དག་གཏམ་བྱུང་བ།
འདི་ནི་ཚོང་པའི་སྐྱེ་བོ་མ་ཡིན་ཏེ་ཚོང་པའི་སྐྱེ་བོའི་ཟོལ་གྱི་ཡུ་བུ་་་་་
ཅག་གཞོམ་པའི་སླད་དུ་གྱད་སྟོང་ཐུབ་ཀྱི་དཔུང་འདི་ཡུལ་གང་ལས་
འོང་ཞེས་འབྲོས་པར་བརྩམས་ཏེ་བཞོན་པ་འཛིན་དུ་སོང་བ་དང༌།།
བཞོན་པ་མྱུར་དུ་རྒྱུག་པ་ལྕེ་འབབ་པར་ཉེ་བའི་སྤྲིན་གྱི་སྒྲ་ལྟ་བུ་ཐོས་
པས། ཀླ་ཀློའི་གཞོན་པ་ཀུན་རི་དྭགས་ཀྱི་ཁྱུ་བཞིན་དུ་བྱེར་བར་གྱུར་
109



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཏོ། །དེ་ནས་ཀླ་ཀློ་དག་གོམ་པས་འབྲོས་པར་བརྩམས་པ་དང་། རྩྭ་
ཀུ་ཤ་ལ་མཆིལ་ལྷམ་འདྲེད་ནས་ཁ་སྦུབ་ཏུ་ཀུན་འགྱེལ་བའི་ཐོག་ཏུ་་་
དོན་མཐུན་གྱི་བཞོན་པ་ལྔ་བརྒྱས་བང་ཐལ་བའི་རྟ་རྨིག་གིས་རྫི་་་་་
བར་བྱས་པ། རི་གཟར་གྱི་རྦབ་ཀྱིས་སྦལ་བ་རྣམས་སྲོག་དང་བྲལ་
བར་བྱས་པ། དེ་བཞིན་ཀླ་ཀློ་ཀུན་སྲོག་དང་བྲལ་བར་བྱས་སོ། །
འཇིག་རྟེན་ན་སྐྱེ་བོའི་ཉེས་པའི་ལྷག་མའི་ལས་ཀྱི་མཐའ་ནི་དེ་་་་་་་
འདྲའོ། །
དེ་ལ་འདི་སྐད་ཅེས་བྱ་སྟེ། གཞན་ནོར་བླང་ལ་དགའ་བའི་སྐྱེ་
བོ་དེ། །ཕྱིས་ནས་རང་ཉིད་ཉམས་པར་འགྱུར་བའི་རྒྱུ། །བཟའ་ཕྱིར་
གཡང་སའི་ཤིང་ཏོག་བླང་བྱེད་པ། །རེ་བ་ལྷན་ཅིག་སྲོག་དང་ཉམས་
པ་ཡོད། །སྨན་གྱི་མཆོག་གྱུར་རི་དྭགས་ལྟེ་བའི་སྨན། །དྲི་བཟང་
རླུང་དག་དུས་སུ་ལྡང་བ་ན། །དེ་ཡང་དུག་ཆེན་སྦྲུལ་ལ་དུག་ཏུ་
འགྱུར། །རེག་པ་ཙམ་གྱིས་ཟུག་རྔུ་བསྐྱེད་བྱེད་པ། །ལོངས་སྤྱོད་བྲལ་
བ་དུག་གི་མེ་ཏོག་ཡང་། །རྨ་བྱའི་སྤུ་ལོང་མཛེས་བྱེད་ཟས་སུ་འགྱུར།།
དེ་ནས་དོན་མཐུན་གྱི་ཚོགས་ཀྱིས་ཀླ་ཀློའི་བཞོན་པ་གསར་བ་ལ་་་་་་
ཞོན་པར་བྱས་ཏེ། སྔོན་གྱི་བཞོན་པ་རྣམས་མདུན་དུ་འགྲོ་བ་རེ་བའི་
ཁྱིམ་པའི་སྐྱེས་བུ་རྣམས་ཀྱིས་མཐོང་ནས་ཚིགས་སུ་བཅད་དེ་སྨྲས་པ།
ཇི་ལྟར་གདེངས་ཅན་ལྡན་པ་ཡི། །ནོར་བུ་བླང་པའི་མཁའ་ལྡིང་
110



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
བཞིན། །བཞོན་པ་གསར་བ་ལ་ཞོན་པ། །དོན་མཐུན་ལམ་དུ་འགྲོ་
བ་མཛེས། །དེ་ནས་བྱང་ཆུབ་སེམས་དཔའ་འདི་སྙམ་དུ། ད་དེ་མི་
རིང་བ་ན་ཡུལ་སྨར་དང་ཉེ་བར་གྱུར་ཏེ་བྱང་ཆུབ་སེམས་དཔའ་་་་་་
ཡང་མཐོང་བར་ཉེའོ་སྙམ་ནས་ཕོ་ཉ་བ་ཤིན་ཏུ་མགྱོགས་པའི་རྟ་ལ་་་
ཞོན་པར་བྱས་ཏེ་སྨྲས་པ། དོན་མཐུན་ལྔ་བརྒྱ་དང་ལྷན་ཅིག་ཏུ་ཀུན་
ཏུ་བཟང་པོ་བྱང་ཕྱོགས་ཀྱི་ལམ་ནས་འོང་བ་འདི་བྱང་ཆུབ་སེམས་་་་
དཔའ་འཇིག་རྟེན་དབང་ཕྱུག་ལ་སྨོས་ཤིག་དང༌། བྱང་ཆུབ་སེམས་
དཔའི་ཐུགས་ལ་དགྱེས་པ་བསྐྱེད་བར་འགྱུར་ཞིང་། སྐྱེས་བུ་རང་ལ་
ནོར་གྱི་སྐལ་བ་ཡང་བྱང་ཆུབ་སེམས་དཔས་བྱིན་པར་བྱེད་དོ། །ཅེས་
སྨྲས་པ་དང་། ཕོ་ཉ་བས་ཡུལ་དེ་ནས་སོང་སྟེ་དྷིའི་བྲག་དཀར་རི་
དྭགས་ཀྱིས་གང་བ་དེ་ན། བྱང་ཆུབ་སེམས་དཔའ་དབེན་པ་ལ་
བསྟེན་པ་ག་ལ་བར་སོང་ནས་བྱང་ཆུབ་སེམས་དཔའ་ལ་འདི་སྐད་་་་
ཅེས་སྨྲས་སོ། །ཡུལ་འདི་དང་ཉེ་བ་ན་བྱང་ཆུབ་སེམས་དཔའ་ཀུན་
ཏུ་བཟང་བོ་དོན་མཐུན་ལྔ་བརྒྱ་དང་ལྷན་ཅིག་འོང་གི་བཞོན་པ་་་་་
དང་བསུ་བའི་བཀོད་པ་བཟང་པོ་ཡང་སྟ་གོན་གྱིས། ཞེས་པའི་
གཏམ་སྙན་པ་དཔྱིད་ཀྱི་དུས་ན་ཁུ་བྱུག་མོའི་སྒྲ་དང་པོར་སྒྲོག་པ་་་༌་་
ཐོས་པ་བཞིན་དུ་ང་ཡིད་དགའ་བར་གྱུར་ཏེ། སྐྱེས་བུ་དེ་ལ་གོས་
དཀར་པོ་དྲི་མ་མེད་པ་ཞིག་བྱིན་ནས་བཟའ་བ་དང་བཏུང་བ་མང་
111



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པོ་བྱིན་ཏེ། དེའི་ཉི་མ་ཁོ་ན་ལ་བཞོན་པ་བཟུང་བར་བྱས་ཏེ། ལམ་
གྱི་མདུན་ནས་བསུ་བའི་སླད་དུ་སོང་བ་དང༌། བྱང་ཆུབ་སེམས་
དཔའ་དོན་མཐུན་ལྔ་བརྒྱ་དང་ལྷན་ཅིག་རི་དྭགས་ཀྱིས་གང་བའི་ས་
གཞི་གཙང་མ་ཞིག་ཏུ། སྔ་དྲོའི་དུས་ཀྱི་ཟན་ཟ་བར་བྱེད་པ་དང་
འཛོམ་པར་གྱུར་ཏེ། བྱང་ཆུབ་སེམས་དཔས་ང་མཐོང་བ་དང་།
ཡུན་རིང་མོ་ནས་བསམ་པའི་རེ་བ་དེ་རིང་ཐོབ་པོ་སྙམ་ནས་ཡིད་་་་
དགའ་བས་ཕྱག་བྱས་ཏེ། རྟ་སྔོན་པོ་འཛམ་བུ་ཆུ་བོའི་གསེར་གྱི་སྒོ་
སྲབ་ཀྱིས་གཡོགས་ཏེ་དར་དཀར་པོའི་སྲབ་མདའ་ང་ལ་བྱིན་པར་་་་་
བྱས་པ་དང༌། ངས་བྱང་ཆུབ་སེམས་དཔའ་ལ་གུས་པ་མཚོན་པའི་
ཕྱག་བྱས་ནས། གསེར་བྱེ་བ་རི་བའི་མུ་ཏིག་གི་དོ་ཤུལ་བྱང་ཆུབ་
སེམས་དཔའི་མགུལ་དུ་གཡོགས་པར་བྱས་ཏེ་དགའ་བར་གྱུར་པའི་་་
གཏམ་རྣམ་པ་སྣ་ཚོགས་བྱས་ཏེ། སྟན་གཅིག་ལ་འདུག་པར་བྱས་
ནས་ཇའི་བཏུང་བ་དང་། འོ་མ་དང་། ཞོ་དང་། རྒུན་འབྲུམ་གྱི་
བཟའ་བའི་རོ་མྱོང་ཞིང་། ཉིན་ཞག་འགའ་དེ་ན་འདུག་པར་བྱས་ཏེ།
དེ་ན་ཞག་འགའ་ལོན་པ་དང་། ཁྱེའུ་བྱང་ཆུབ་སེམས་དཔའ་ཡང་
ཀུན་ཏུ་བཟང་པོ་བསུ་བའི་སླད་དུ་ཡུལ་དེ་ན་འོང་བ་དེ་ལ་རིན་པོ་་་
ཆེའི་ཁྲི་སྟན་བཤམས་ནས་གདན་ལ་འདུག་པ་དང་། ཀུན་ཏུ་བཟང་
པོས་ཕྱག་བྱས་ཏེ་ཆོས་ཀྱི་འཁོར་ལོ་བསྐོར་བར་བསྐུལ་བར་བྱ་བའི་་་་
112



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
，
ཕྱིར་གསེར་གྱི་འཁོར་ལོ་མུ་ཁྱུད་རིན་པོ་ཆེ་ལྔའི་རྒྱན་གྱིས་མཛེས་་་་་
པར་བྱས་པ་དབུལ་བར་བྱས་སོ། །དར་ཟབ་ཀྱི་ཁྱིམ་ན་དར་ཟབ་ཀྱི་
བླ་རེ་བྲེས་པ་མུ་ཏིག་གི་དྲ་བ་ཀུན་ནས་འཕྱང་བའི་མི་ཡུལ་བའི་བསུ་
བའི་བཀོད་པ་དུ་མས་ཁྱད་པར་བྱས་པ་ཁྱིམ་དེ་ན་བྱང་ཆུབ་སེམས་་་
དཔའ་གསུམ་གདན་འཛོམ་པ་དེའི་མདུན་དུ་ཉན་ཐོས་ལྔ་བརྒྱའི་་་་་
འཁོར་གྱིས་བསྐོར་ཞིང་མདུན་གྱིས་བལྟས་པ་དང་། དོན་མཐུན་ལྔ་
བརྒྱས་གསེར་དང་། དངུལ་དང༌། བྱུ་རུ་དང་། ཤེལ་གྱི་ཕྲེང་བ་དུ་
མས་ཁྱེའུ་བྱང་ཆུབ་སེམས་དཔའི་གདན་གྱི་ཆ་ཟུར་ཀུན་ནས་གང་་་་་་
བར་བྱས་པ། ཀུན་ཏུ་བཟང་པོས་གོས་རིན་པོ་ཆེ་གསར་བ་བགོས་
པར་བྱས་ནས། དངུལ་གྱི་སྤོས་སྣོད་ལས་ཧ་རི་ཙན་དན་གྱི་དྲི་བཟང་
པོས་འཁོར་གྱི་དཀྱིལ་འཁོར་ཀུན་དྲི་བཟང་པོས་ཁྱབ་པར་བྱེད་ཅིང་།
ཁྱེའུ་བྱང་ཆུབ་སེམས་དཔས་རིན་པོ་ཆེའི་ཁྲིའི་གཡས་རོལ་དུ་འདུག་་
གོ །ངས་རིན་ཐང་ཆེ་བའི་གོས་རིན་པོ་ཆེ་བགོས་ཏེ་ཁྱེའུ་བྱང་ཆུབ་
སེམས་དཔའ་ལ་གཡས་རོལ་ནས་བསིལ་གཡབ་གྱིས་གཡབ་པར་་་་་
བྱེད་དོ། །སྐྱེ་བོའི་ཚོགས་འབུམ་ཕྲག་དུ་མ་ལ་ལས་ནི་བསྐོར་བ་བྱེད།
ལ་ལས་ནི་ཕྱག་འཚལ་བར་བྱེད། སྐྱེ་བོའི་ཚོགས་ཕལ་བོ་ཆེས་ནི་བྱང་
ཆུབ་སེམས་དཔའ་གསུམ་ལ་མིག་མི་འཛུམ་པར་བལྟ་བར་བྱེད་དོ། །
སྐྱེ་བོ་སྦྱིན་པ་ལ་དགའ་བ་དེ་དག་གིས་འབྲུའི་ཚོགས་ཀྱིས་མདུན་ས་་་་
113
-
-
-
--
-
---
-



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བྱུར་བུར་བཀང་སྟེ་དབུལ་བར་བྱས་སོ། །དེ་ནས་དོན་མཐུན་དེ་དག་
དང་བྱང་ཆུབ་སེམས་དཔའ་གཉིས་ལྷན་ཅིག་ཏུ་ལམ་དུ་ཞུགས་ཏེ་་་་
ཁྱེའུ་བྱང་ཆུབ་སེམས་དཔའི་རང་ཡུལ་གྱི་གྲོང་རྡལ་དུ་འདུག་པར་་་་་
གྱུར་ཏོ། །བྱང་ཆུབ་སེམས་དཔའ་ཀུན་ཏུ་བཟང་པོས་ང་ལ་སྐྱེས་ཀྱི་
དང་པོར་བྱིན་པ་རྟ་སྔོན་པོ་གསེར་གྱི་སྒ་སྲབ་ཀྱིས་བརྒྱན་པ་དེ་ལ་་་་
ངས་ཞོན་པར་བྱས་ཏེ། ཡུལ་དེ་ནས་སླར་སྨར་གྱི་ཆུ་ཀླུང་གི་བྱང་
ཕྱོགས་དབེན་པའི་ནགས་འདབས་ཤིག་ཏུ་དབེན་པ་བསྟེན་པར་་་་་
བྱས་ཏེ་ངལ་སོས་པར་གྱུར་ཏེ། ངའི་ཤིང་དྲུང་གི་སྤྱིལ་བོའི་ནང་དུ་
ཀུན་ཏུ་བཟང་པོ་དུས་མེད་པར་འོང་ཞིང་། རྩྭ་དུར་བ་རེག་བྱ་
འཇམ་པའི་གདན་ལ་འདུག་པ་དེ་ལ་ཞོའི་བཏུང་བ་བླུད་པར་བྱས་་་་
ཏེ། དགའ་ཞིང་གུས་པས་སྨྲས་པ། ཡུ་བུའི་ལེགས་བྱས་དུ་མའི་
བསོད་ནམས་ཀྱི་ཟོང་གིས་རྙེད་པ་ཁྱེའུ་བྱང་ཆུབ་སེམས་དཔའ་བལྟ་་
བའི་སྐབས་རྙེད་ནས་ད་དབེན་པར་འདུག་པའི་སྐབས་རྙེད་པར་སླ་་
བ་འདི་ལ་གཟིགས། འདི་ལྟར་བདེ་བར་འདུག་པ་འདི་ནི། དཔེར་
ན། འཁོར་ལོས་བསྒྱུར་བ་དཔུང་གི་ཚོགས་ཡན་ལག་བཞི་ནམ་
མཁའ་ལ་འགྲོ་ཞིང་། གླིང་བཞིའི་དཔལ་ལ་རང་དབང་བྱས་ནས།
སླར་རང་གི་ཕོ་བྲང་དང་ཉེ་བའི་སྐྱེད་མོས་ཚལ་ན་བཙུན་མོའི་་་་་་་
འཁོར་གྱི་ནང་དུ་གླུ་གར་གྱི་རྩེ་བ་ལྟ་བུ་བག་ཡངས་ཤིང་། དོན་
114
，་



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
མཐུན་རྒྱ་མཚོ་ལས་རིན་པོ་ཆེས་གང་བའི་གྲུ་སླར་འོང་ནས་ཆུའི་་་་་་
ངོགས་སུ་ཉེ་དུས་བཟའ་བ་དང་བཏུང་བ་བསྟབས་ཤིང་། བཞིན་ལ་
བལྟ་བའི་དགའ་བདེ་དང་མཚུངས་པ་ད་གཟོད་རྙེད་དོ། །
དེའི་ཚེ་ཚིགས་སུ་བཅད་དེ་སྨྲས་པ། རི་བོ་མཐོ་གཟར་བགྲོད་
དཀའ་བ། །ལྷོ་ཕྱོགས་ལམ་གྱི་རྡོ་བའི་རི། །ཆུ་རླུང་གནོད་པ་ཅན་
ཡང་བརྒལ། །ནགས་ཚལ་སྟག་གིས་གང་བ་དང་། །གཅོང་རོང་ཀླུ་
ཀློ་སྐྱེ་བོ་ངན། །པུས་ནུབ་ཁ་བས་ལམ་བཀག་པ། །གནོད་པ་དེ་དང་
དེ་དག་ལས། །བདེ་བར་ཐར་བ་ད་ནི་བདག །དྲང་སྲོང་ལྷུང་བའི་
ནགས་ནང་དུ། །རང་རྒྱལ་གནས་པ་བདེ་བ་ཡིན། །ཞི་བའི་ནགས་
ཀྱི་ས་ཕྱོགས་འདིར། །བྱ་བ་ཉུང་བར་གནས་པ་བདེ། །ཀུན་ཏུ་
བཟང་པོས་སྨྲས་པ། །འབབ་ཆུའི་ངོགས་ཀྱི་ནགས་འདབས་འདི། །
རྔོན་པའི་རྐང་པས་མ་རེག་པ། །མེ་ཏོག་གསར་བའི་དགའ་ཚལ་ལ། །
ཡང་ཡང་གོམས་པའི་ངང་བ་བཞིན། །ཡུ་བུས་གནས་པ་བདེ་བ་འདི།
གྲུབ་པ་ལྷ་ཡི་བུད་མེད་ཀྱི། །ཡིད་ནི་དང་བར་བྱེད་བའི་རྒྱུ། །དེ་སྐད་
ཅེས་སྨྲས་ནས། དཔྱིད་ཀྱི་དུས་སུ་ཉིན་རེ་བཞིན་དུ་མེ་ཏོག་གསར་བ་
ཁ་ཕྱེ་བའི་ནགས་ཚལ་གཙང་མས་བྱང་ཆུབ་སེམས་དཔའ་འཇིག་་་་་
རྟེན་དབང་ཕྱུག་དང་ཀུན་ཏུ་བཟང་པོའི་བསྟི་གནས་ལྷག་པར་ཡང་་
མཛེས་པར་གྱུར་ཏོ། །བྱང་ཆུབ་སེམས་དཔའ་འཇིག་རྟེན་དབང་
115



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཕྱུག་དང་། ཀུན་ཏུ་བཟང་པོས་ཁྱེའུ་བྱང་ཆུབ་སེམས་དཔའ་བླ་མར་
བསྟེན་པའི་སླད་དུ་བྱང་ཕྱོགས་སུ་འོང་བའི་ལམ་གྱི་བྱུང་བ་ཀུན་་་་་་
བརྗོད་པ་ངེས་པར་འབྱུང་བའི་ཆོས་ཀྱི་རྣམ་གྲངས་འདི་བསྟན་པ་ན་
ལྷ་དང་མི་དང་མིའམ་ཅི་བརྒྱ་སྟོང་མང་པོའི་ཡིད་དད་པར་གྱུར་ཏོ། །
གྲུབ་པ་ལྷ་དང་མི་དང་མིའམ་ཅི། །གནོད་སྦྱིན་ལྟོ་འཕྱེའི་བདག་པོ་
ནམ་མཁའ་ལྡིང་། དྲི་ཟ་གྲུལ་བུམ་སྲིན་པོའི་དབང་པོ་སྔོན། །སངས་
རྒྱས་ལ་ནི་ཆོས་རབ་ཐོབ་ལྡན་པ། །དེང་འདིར་ཆོས་ཀྱི་སྤྲིན་ཆེན་
ལས་འབབ་པའི། །ཆོས་ཀྱི་ཆར་འདིས་ཡང་དག་བསིལ་བར་བྱེད། །
ཟབ་དང་རྒྱ་ཆེའི་ཆུ་གཏེར་ལས་ཐོན་པའི། །བདུད་རྩིའི་སྐལ་བ་ཆོས་
སྦྱིན་འདི་བྱིན་གྱི། །བསོད་ནམས་འདོད་པ་དེ་དག་བླངས་པར་བྱོས།།
འཛམ་གླིང་ནོར་གྱིས་བྱུར་བུར་བཀང་བྱས་ཏེ། །འདྲེན་པ་ཀུན་ལ་
དད་པས་ཕུལ་བ་དེས། །ཆོས་ཀྱི་དྲིན་ལ་ལན་ལོན་མ་ཡིན་ཏེ། །ངེས་
པར་འབྱུང་བའི་ཆོས་ཀྱི་རྣམ་གྲོངས་འདི། །གང་གིས་འཛིན་དང་
འཆང་དང་ཀློག་པ་དང་། །ཡིད་ལ་བྱེད་དང་རྒྱ་ཆེར་སྟོན་པ་དེ། །
མཁས་པ་མཆོག་ལ་དྲིན་ལོན་ཤེས་པར་བྱ། །ཀུན་ཏུ་བཟང་པོ། ཆོས་
འདི་སྲིད་མཚོ་ལས་བརྒལ་བར་བྱེད་པའི་གྲུ་རྫིངས་ཡིན་པར་ཤེས་་་་
པར་བྱོས་ཤིག
འཇིག་རྟེན་དབང་ཕྱུག་གིས་ཆོས་ཀྱི་རྣམ་གྲངས་འདི་བསྟན་་
116



བྱང་ཆུབ་སེམས་དཔའི་རྟོཊ་བརྗོད་ཀ་ལ་པིང་ཀའི་ལམ་གླུ།
ཅིང་། དེའི་ཚེ་ཚིགས་སུ་བཅད་དེ་སྨྲས་པ། དེ་རིང་བྱང་ཆུབ་སེམས་
དཔའི་ལམ་གྱི་གཏམ། །ངེས་འབྱུང་ཆོས་ཀྱི་གཏམ་གྱི་རྒྱུད་མངས་
སྙན། །བསྐུལ་བྱེད་ཀུན་ཏུ་བཟང་པོ་རིམ་གྲོ་པ། །གང་གིས་ཉན་ན་
དད་པའི་སྤུ་ལོང་གཡོ་བྱེད་ཅིང་། །ཆོས་ཀྱི་ལྗོན་པ་དགེ་བའི་མེ་ཏོག་
མང་པོས་མཛེས། །རེ་བའི་ཡིད་ལ་དགོས་འདོད་འབྲས་བུ་འདི་ན་
སྦྱིན། །བྱང་ཆུབ་སེམས་དཔའི་ལམ་གྱི་གཏམ་དག་གླེང་བ་འདིས། །
དགེ་བའི་ལམ་འགྲོ་མགྲོན་པ་འགྲོ་དང་འགྲོ་འགྱུར་བ། །འགྲོ་འོངས་
བདེ་ཞིང་དེ་དོན་ཐམས་ཅད་འགྲུབ་གྱུར་ཅིག ། །
བྱང་ཆུབ་སེམས་དཔའི་རྟོགས་པ་བརྗོད་པ་ངེས་པར་འབྱུང་་་་
བའི་ཆོས་ཀྱི་རྣམ་གྲངས་ཀ་ལ་པིང་ཀའི་ལམ་གླུ་ཞེས་བྱ་བ་འདི།
རིན་པོ་ཆེ་ཀུན་ཏུ་བཟང་པོ་ཞེས་བྱ་བས་ཇི་ལྟར་བསྐུལ་བ་བཞིན།
ཀརྨ་པའི་སྐྱེས་རབས་དང་ཞྭ་ནག་འཛིན་པ་བཅུ་པ་འཇིག་རྟེན་རྣམ་
པར་འདྲེན་པས་རྡོ་རྗེ་གཡུ་སྒྲོན་གྱི་གངས་རིའི་ཆུ་རྒྱུན་བསིལ་མ་་་་་
གྱུར་འབབ་པ་རྩྭ་སྔོན་གསར་བ་དང་མེ་ཏོག་བསིལ་མས་ས་གཞི་་་་་
ཀུན་མཛེས་པར་བྱས་པ་གཙང་ཞིང་ཡིད་དུ་འོང་བའི་ས་ཕྱོགས་ན།།
རེ་བའི་ཁྱིམ་པ་དད་པའི་སེམས་ཀྱི་རང་བཞིན་གསེར་ལྟར་བཟང་བ་
བརྒྱ་ཕྲག་དུ་མས་བསྙེན་བཀུར་བ་ལ། དམ་པའི་ཆོས་ཀྱིས་ཕན་
གདགས་པར་ཐུན་མཚམས་འགར་ལེགས་པར་བྲིས་པ་དགེའོ། །
117
-
-
--



༄༅།།བྱང་ཆུབ་སེམས་དཔའི་རྟོགས་པ་
བརྗོད་པ་ངེས་པར་འབྱུང་བའི་ཆོས་
ཀྱི་རྣམ་གྲངས་སྲིད་པ་གསུམ་དུ་
སྙན་པར་གྲགས་པའི་ཆོས་ཀྱི་
རྔ་བོ་ཆེ་ཞེས་བྱ་བ་
བཞུགས་སོ། །



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
༄༅།།བྱང་ཆུབ་སེམས་དཔའི་རྟོགས་པ་
བརྗོད་པ་ངེས་པར་འབྱུང་བའི་ཆོས་
ཀྱི་རྣམ་གྲངས་སྲིད་པ་གསུམ་དུ་
སྙན་པར་གྲགས་པའི་ཆོས་ཀྱི་
རྔ་བོ་ཆེ་ཞེས་བྱ་བ་
བཞུགས་སོ། །
༄༅། །གང་ཞིག་ས་ལ་ཆུ་ཀླུང་རྣམ་མང་ཇི་སྙེད་འབབ་པ་དང་
རྒྱ་མཚོ་མུ་ཏིག་དཀར་པོ་གཡོ་བའི་དོ་ཤལ་འཛིན་པའི་པང་། །རི་བོ་
ཏཱ་ལ་ཀུན་ནས་མཛེས་པ་གསལ་བར་ངོམས་པའི་སྤོར། །གདུལ་བྱ་
པདྨ་དཀར་པོ་དུས་ཀྱི་བྱེ་བ་འཛིན་པའི་དཔལ། །ལྷག་པའི་ལྷར་གྱུར་
པདྨའི་སྤྱན་ལྡན་སྤྱན་རས་གཟིགས་ལ་འདུད། །
དེ་ཡང་དུས་གཞན་ཞིག་ན་འཇང་ཡུལ་གྱི་བྱང་ཕྱོགས་རི་བོ་ཏཱ་་་
ལ་མེ་ཏོག་ཀུན་ཏུ་རྒྱས་པ་མྱ་ངན་མེད་ཀྱི་ལྗོན་པའི་ནགས་ཚལ་དུ།
བྱང་ཆུབ་སེམས་དཔའ་ཀུན་ཏུ་བཟང་པོ་དང་འཇིག་རྟེན་དབང་་་་་་
ཕྱུག་བདེ་བར་གནས་མལ་འཆའ་ཞིང་འབྱོར་བ་ཀུན་གྱིས་འབྱོར་་་་་་
121



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བར་གྱུར་པ། སྙིང་པོ་ཡི་གེ་དྲུག་མ་ལ་ངས་དགེ་བའི་སྐལ་བ་ལྷུར་
བླང་བ་ལེན་པས་དུས་འདའ་ཞིང་བདེ་བའི་ཡོ་བྱད་ཀུན་ཚང་བར་་་་
གནས་པ་དེའི་ཚེ། ཡུལ་བྱང་ཕྱོགས་སྨར་གྱི་ཡུལ་ན་བལྟམས་པ་བྱང་
ཆུབ་སེམས་དཔའ་ཞི་བ་སྒྲ་དབྱངས་ཀྱི་རྒྱལ་པོ་དེ་འདི་སྙམ་དུ་་་་་་
སེམས་ཏེ། བདག་སྔོན་ན་ཚོད་ཆུང་ངུར་གྱུར་པ་ན་བྱང་ཆུབ་སེམས་
དཔའ་འཇིག་རྟེན་དབང་ཕྱུག་འཁོར་ཉུང་ངུ་དང་ལྷན་ཅིག་ཡུལ་་་་་་
འདི་ན་སྔ་བར་འོང་བ། དེའི་ཕྱིས་ཟླ་བ་འགའ་ལོན་པ་དང་བྱང་
ཆུབ་སེམས་དཔའ་ཀུན་ཏུ་བཟང་པོ་ཡང་དེའི་ཕྱི་བཞིན་དུ་ཡུལ་འདི་
ན་འོང་བ་དེ་ལ་ངས་དམ་པའི་ཆོས་དང་པོ་ཐོས་པ་ཙམ་དུ་བས་ཀྱི།
འཛིན་པ་དང་། འཆང་བ་དང་། ཀློག་པ་དང་ཀུན་ཆུབ་པ་ནི་མ་
ཡིན་ནོ་སྙམ་མོ། །དེའི་རྒྱལ་བའི་གསུང་རབ་བལྟ་བར་འདོད་ན་ཡུལ་
དེ་ན་གླེགས་བམ་འགའ་ཡང་མ་མཆིས་བྱང་ཆུབ་སེམས་དཔའ་་་་་་་
གཉིས་ལས་ཉན་པར་འདོད་ན་བྱང་ཆུབ་སེམས་དཔའ་གཉིས་གང་་་
དུ་ཡོད། ཅེས་འཁོར་ལ་དྲིས་པ་དང་། འཁོར་གྱི་སྐྱེ་བོས་སྨྲས་པ།
ཡུལ་འདི་ནས་ཀླ་ཀློའི་ཡུལ་དུ་སོང་སྟེ་ཀླ་ཀློའི་ཡུལ་དུ་ཁྱོད་ཀྱང་ཆོས་་
འདུལ་བ་ལས་རབ་ཏུ་བྱུང་བའི་མིང་ཞི་བ་སྒྲ་དབྱངས་ཀྱི་རྒྱལ་པོར་་་
བཏགས་པ་དེ་དྲན་ནམ། ཅི་བྱང་ཆུབ་སེམས་དཔའ་གཉིས་ནི་ངང་
བ་ཟུང་བཞིན་ལྷན་ཅིག་ཏུ་འདུག་པར་བྱེད་ལྷན་ཅིག་ཏུ་ཟན་ཟ་་་་་
122
*- ++
++
++



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
-
-
--
བར་བྱེད། འགྲོ་བའི་བྱ་བ་གང་ཡིན་པ་དེའི་ཚེ་ནའང་ལྷན་ཅིག་ཏུ་
འགྲོ་བར་བྱེད་དེ་སྤྱོད་ལམ་རྣམ་བཞི་ཀུན་ཏུའང་མཐུན་པར་གྱུར་་་་་
པའི་ཕྱིར། སླར་ཡང་འཇང་ཡུལ་དུ་སོང་ནས་རི་བོ་ཏཱ་ལའི་ནགས་ན་
བདེ་བའི་ཡོ་བྱད་ཀུན་ཚང་བར་གནས་སོ་ཞེས་བདག་གིས་ཐོས་སོ། །
ཡང་སྐྱེ་བོ་ཁ་ཅིག་གིས་སྨྲས་པ། དེ་ནི་བདེན་ཏེ་དེ་ཁོ་ན་བཞིན་
བདག་གིས་མཐོང་ངོ་། །མཐོང་ནས་ཀྱང་རིང་པོར་མ་ཐོགས་པ་ད་
ལྟ་འཛམ་བུའི་གླིང་ན་བྱང་ཆུབ་སེམས་དཔའ་གཉིས་རི་བོ་ཏཱ་ལ་་་་
གནས་པ་བདེ་བ་རྙེད་སླ་བ་བདེ་བའི་ཡོ་བྱད་ཀུན་ཚང་བ་ཉན་ཐོས་་
ཀྱི་དགེ་འདུན་རྣམས་ལ་དུས་དུས་སུ་ཆོས་སྟོན་པ་དེ་ལྟ་བུ་ནི་མཐོ་་་་
རིས་ཀྱི་ལྷ་རྣམས་ལས་ལྷག་གོ །ཅེས་སྨྲས་སོ། །རིམ་གྲོ་པ། འཇིག་
རྟེན་ན་ནོར་གྱིས་དབུལ་བ་ཡོད་ཀྱི་ཆོས་ཀྱིས་དབུལ་བ་ནི་དེ་བས་་་་་
ཆེས་སྡུག་བསྔལ་ལོ། །འདིར་སྨྲས་པ། དམ་པའི་ཆོས་ལ་འཇུག་
འདོད་ཅིང་། །སེམས་ཅན་དོན་ཆེན་བྱེད་འདོད་ན། །བླ་མ་དམ་པ་
འཚོལ་བ་ལ། །འབད་དང་བརྩོན་འགྲུས་བརྩམས་པར་བྱ། །འཇིག་
རྟེན་རང་དོན་ལ་ངལ་བ། །ངལ་བའི་འབྲས་བུ་སླར་སྡུག་བསྔལ། །
དེ་ལས་བཟློག་སྟེ་སེམས་དཔའ་ཡི། །མི་ཡི་གྲུ་ཆེན་ལ་བརྟེན་ནས། །
འདོད་པ་བཞིན་དུ་རིན་ཆེན་རྙེད། ། ་
རིམ་གྲོ་པ། ཆོས་འདོད་པ་ཞི་བ་སྒྲ་དབྱངས་ཀྱི་རྒྱལ་པོ་དེ་འདི་
123



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྙམ་དུ་སེམས་སྟེ། ངས་ཡུལ་འདིའི་ཉེ་དུ་རྣམས་ལ་ནོར་བྱིན་ཟིན་གྱི་
དྲིན་དུ་བཟོ་བའི་དྲིན་ལ་ལན་བླན་པ་འདི་ལས་ཅི་ཞིག་བྱ། བདག་
བླ་མའི་མདུན་སར་འདུག་ནས་སྙན་པར་གྲགས་པ་ཆོས་ཀྱི་བདུད་་་་
རྩིའི་སྐལ་བ་ཉན་ཐོས་ཀྱི་ཚོགས་རྣམས་ཇི་དང་ཇི་ལྟར་ལེན་པ་་་་་་
བདག་གིས་ཐོས་ཏེ། དེ་ཀུན་དང་བདག་སྐལ་བ་མཉམ་པ་བླང་དུ་
ཡོད་ན་ཅི་མ་རུང་སྙམ་མོ། །དེ་ནས་ཞི་བ་སྒྲ་དབྱངས་ཀྱི་རྒྱལ་པོ་
རང་ཡུལ་གྱི་འཁོར་འགའ་དང་ལྷན་ཅིག་ཏུ་ལམ་དུ་ཞུགས་ནས་ཆུ་་་་
བོ་ལ་ནི་གྲུ་ལ་ཞོན། མྱ་ངམ་གྱི་ཐང་ཀུན་ལ་རྟའི་བཞོན་པ་བྱས་
གཅོང་རོང་དང་རྡོ་བ་བྱ་འདྲེད་ཀུན་ལ་རྐང་བས་འགྲོ་བར་བྱས་་་་་
ནས་ཉིན་ཞག་མང་པོས་འོངས་འོངས་ཏེ་མཐར་གྱིས་འཇང་ཡུལ་་་་་
དང་ཉེ་བར་ཕྱིན་པའི་སྙན་པ་ཕོ་ཉ་བའི་ངག་ལས་ཐོས་ནས་བྱང་་་་་
ཆུབ་སེམས་དཔའ་ཀུན་ཏུ་བཟང་པོས་ཉིན་ཞག་གཉིས་ཀྱི་ལམ་དུ་་་་
བསུ་བར་བྱས་ནས་ཞི་བ་སྒྲ་དབྱངས་ཀྱི་རྒྱལ་པོ་ཤུལ་རིང་ལམ་གྱིས་
ངལ་བ་དེ་ལ་སྦྲང་རྩིའི་ཆང་དང༌། བུ་རམ་ཤིང་གི་ཉིང་ཁུ་དང་།
མར་གསར་བ་དང༌། ཇ་ཤིང་འདབ་མའི་ཁུ་བས་སྣོད་རིན་པོ་ཆེ་
བཀང་བར་བྱས་ནས་དབུལ་བར་བྱས། དགུན་གྱི་གྲང་བའི་རེག་པ་
སྐྱོབ་ཕྱིར་ལྭ་བ་གསར་བའི་གོས་བཟང་པོ་ཞི་བ་སྒྲ་དབྱངས་ཀྱི་རྒྱལ་་་
པོ་ལ་རང་ཉིད་ཀྱི་ལག་གིས་སྐུ་ལ་གསོལ་བར་བྱས་ཏེ་འདི་སྐད་དུ།
124
+-+ས=



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཀྱེ་ཚུར་ཤོག་རས་བལ་གྱི་སྟན་ནང་ཚངས་ཅན་འདི་ལ་འདུག་ནས་་་
ངལ་གསོ་བར་བྱོས་ཤིག ལམ་གྱིས་ངལ་བར་མ་གྱུར་ཏམ། རྐུན་པོ་
མ་མཆིས་སམ། འཁོར་རྣམས་འགའ་ཡང་མ་ཚང་བ་མ་གྱུར་ཏམ།
བཞོན་པ་དག་ལས་འགའ་ཡང་ལུས་པར་མ་གྱུར་ཏམ། ་ མཐའ་
འཁོབ་ཀྱི་དཔུང་གི་ནང་ནས་སྐྱེ་བ་འགྲོ་འོང་བྱེད་པ་འགའ་ཞིག་་་་་
གིས་ཁྱོད་འོང་བ་མཐོང་བ་དང་ཐོས་པར་མ་གྱུར་ཏམ། སྐྱེ་བོ་དགེ་
བ་ཅན་འགའ་ཞིག་གིས་ལམ་དུ་ཁྱོད་ལ་བསྙེན་བཀུར་བྱས་སམ།
སྙིགས་མའི་དུས་ཀྱི་སྐྱེ་བོ་དུག་ལྔའི་ཆང་གིས་མྱོས་པ་རང་བཞིན་་་་་
གྱིས་ཞེ་སྡང་བ་ཆུ་སྲིན་ལྟ་བུ་ནི་མང་། སྦྱིན་པ་ལ་དགའ་ཞིང་དགེ་
བ་བྱེད་པ་ནི་ཉུང་བ་དེའི་ཕྱིར་མྱ་ངམ་གྱི་ཐང་ཆེན་པོ་མཐའ་མི་་་་་་
མངོན་པ་དེ་ན། ། - ཁ་ཟས་ཀྱི་ཁྱོད་ཉོན་མོངས་པར་མ་གྱུར་གྲང་།
དེའི་ཚེ་ཚིགས་སུ་བཅད་པས་སྨྲས་པ། ལྷ་དང་མི་ཡི་འཇིག་རྟེན་ན། །
སྟོབས་དབང་ཆེ་བར་གྲགས་པ་ནི། །ཚངས་དང་མཐོ་རིས་བདག་པོ་
དང་། ཁྱབ་འཇུག་སྟོབས་ལྡན་སྟོབས་ཀུན་ལ། །སྟོབས་མེད་བྱེད་པ་
ལས་སྟོབས་ཆེ། །འདི་ན་ལས་ཀྱི་ལྷག་མ་ནི། །ཆུང་དུས་ཁྱོད་ནི་ལམ་
གྱིས་དུབ། །ཅེས་སྨྲས་སོ། །ཉི་མ་འགའ་འདས་པ་དང་རི་བོ་ཏཱ་ལ་ན་
འོང་བར་ཤེས་ནས་བྱང་ཆུབ་སེམས་དཔའ་ཀུན་ཏུ་བཟང་པོ་ཀུན་་་་་
ནས་དགའ་བས་སྡུན་དུ་འོངས་ནས། ངས་བསྙེན་བཀུར་གྱ་ནོམ་པ་
125



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བྱས་ལགས་ན་ད་ཡང་དེ་རིང་གི་ཉི་མ་ཁོ་ན་ལ་ཞི་བ་སྒྲ་དབྱངས་ཀྱི་་་
རྒྱལ་པོ་དང་པོར་འཕྲད་པའི་སྐྱེས་དང་ལྷན་ཅིག་འོངས་པ་འདི་ལ།
ཡུ་བུའི་བསུ་བའི་བཀོད་པ་ཁྱད་པར་དུ་འཕགས་པ་ཡང་བསྟར་བ་་་་
རིགས་པ་དེའི་ཕྱིར། ཉན་ཐོས་ཀྱི་དགེ་འདུན་མཆོག་ཏུ་མཛེས་པ་
རྣམས་ཀྱི་ཕྱག་ན་བདུག་སྤོས་ཀྱི་སྤོས་ཕོར་ནི་ཐོགས། དུང་གཡའ་
དག་པ་ཟུང་ནི་འབུད་པར་བྱེད། ཕྱེ་མའི་ཕུར་མ་མང་པོ་ནི་བསྐོར་
ཞིང་ལྡིང་བ་ཇི་ལྟར་ཆར་དང་པོར་ཟིམ་བུར་འབབ་པ་ལུས་ལ་རེག་་་
པའི་རྨ་བྱའི་གར་བཞིན་དུ་བསྒྱུར་བར་བྱེད། གདུགས་དང་པོ་དང་།
གཉིས་པ་དང༌། གསུམ་པའི་བར་གྱི་ལྷའི་གདུགས་ལེགས་པ་མཆོག་
ཏུ་ཡངས་པ་ལས་འཕྱང་བའི་དར་གྱི་ལྡ་ལྡི་མང་པོ་ཡང་རླུང་སེར་་་་་
བུས་གཡོབ་པར་བྱེད་པ་ནི། བྱང་ཆུབ་སེམས་དཔའ་ལ་ལྷ་མི་མང་
པོས་ཀུན་ནས་བལྟ་བར་འདོད་པའི་ལྷའི་གོས་ཀྱི་གཡབ་མོས་འབོད་་་
པར་བྱེད་པ་བཞིན་དུ་རི་བོ་ཏཱ་ལ་འབབ་ཆུས་བསིལ་ཞིང་དྭངས་་་་་་
པའི་ངོགས་ནས། ངས་བསུ་བའི་བཀོད་པ་བཟང་པོ་དེ་ལྟ་བུས་བསུ་
བར་བྱས་ནས་དེའི་ཚེ་ཁོ་བོ་ཡང་དར་ཟབ་ཀྱི་གོས་རིན་པོ་ཆེ་གསོལ་་
བར་བྱས་པ་དང་། ཁ་དོག་དང་རིན་ཐང་མཚུངས་པའི་གོས་རིན་པོ་
ཆེ་ཀུན་ཏུ་བཟང་པོས་ཀྱང་གསོལ་བར་བྱས་ནས་གང་གི་ཚེ་རིན་པོ་་་
ཆེའི་ཁྲི་ལ་ལྷན་ཅིག་འདུག་ནས་ཉན་ཐོས་ཀྱི་དགེ་སློང་དགེ་འདུན་་་་་
126



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དང་ལྷན་ཅིག་ཤིས་པ་བརྗོད་པ་དུ་མས་ཤིས་པ་བརྗོད་ནས་སྟན་་་་་་
ལས་ལངས་ཏེ་སྒ་སྲབ་གསེར་གྱི་དྲ་བ་དང་དྲ་ཕྱེད་འཕྱང་བ་ལ་དྲིལ་་
བུ་གསལ་བར་སྒྲོག་པ་དུ་མས་སྙན་པར་གྲག་བཞིན་པས་བརྒྱན་པ་་་་
རྟ་དུལ་བ་ལ་ཞོན་ཏེ། གསེར་གྱི་བདུག་ཕོར་ལས་འཐུལ་བ་རི་སྤོས་
ངད་ལྡན་ལས་བླངས་པའི་སྤོས་ཀྱི་དུ་བ་དྲི་ཞིམ་པོ་ཀུན་ནས་དཔག་་་
ཚད་ཀྱི་བར་ཁྱབ་པར་བྱས་པ་ངས་འཛིན་པ་མདུན་ནས་འགྲོ་བའི་་་
ཕྱི་བཞིན་ཞི་བ་སྒྲ་དབྱངས་ཀྱི་རྒྱལ་པོ་འོངས་པ་སྐྱེ་བོའི་ཚོགས་ཆེན་་་
པོས་བསྐོར་ཞིང་ཡ་མཚན་དང་དགེ་མཚན་དུ་མས་མཐར་གྱིས་རི་བོ་
ཏཱ་ལའི་པང་པ་ན་རིན་པོ་ཆེའི་ཁང་བཟང་དང་ཉེ་བ་དེའི་ཚེ་རྟ་ལས་
བབས་ནས་ནང་དུ་སོང་སྟེ་རིན་པོ་ཆེའི་ཁྲི་ལ་མཚུངས་པར་འཁོད་་་
དོ། ཁང་བཟང་དེའི་ནང་གི་བཀོད་པ་ཁྱད་པར་དུ་འཕགས་པ་འདི་
ལྟ་སྟེ། སྟེང་ན་རེག་བྱ་འཇམ་པོའི་དར་གྱི་བླ་རེས་རྨ་བྱ་མ་བུ་རྩེ་
བའི་འཁོར་ལོའི་རི་མོས་མཛེས་པར་བྱས་པ། བར་ཀུན་ཏུ་དར་གྱི་ལྡ་
ལྡིའི་བསིལ་གཡབ་རླུང་གིས་དལ་གྱིས་གཡོབ་པར་བྱེད་པ། ས་གཞི་
ལ་སྤོས་ཆུས་བྱུགས་པ་ལ་མེ་ཏོག་སྣ་ཚོགས་བཀྲམ་པ། ཡུལ་མ་ག་དྷ་
རྡོ་རྗེའི་གདན་གྱི་དྲི་གཙང་ཁང་ཇི་འདྲ་བ་དེ་འདྲའོ། ཁང་བཟང་གི་
དབུས་ན་ཡུལ་མ་ག་དྷའི་བཟོ་བོས་བསྐྲུན་པའི་བདེ་བར་གཤེགས་་་་་
པའི་སྐུ་བརྙན་རིན་པོ་ཆེ་ཛྷེ་ཀྴིམ་ལས་གྲུབ་པ་དང་། ཡུལ་ཁ་ཆེའི་
127
，--
-
-



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བཟོ་སྦྱངས་ཀྱིས་བསྐྲུན་པ་འཕགས་པ་སྤྱན་རས་གཟིགས་ཀྱི་སྐུ་
བརྙན་ལི་གསེར་ལས་གྲུབ་པ་དང་། ཡུལ་ཁ་ཆེའི་བཟོ་རྒྱུན་འཛིན་པ་
བཟོ་སྦྱངས་འཇིག་རྟེན་རྣམ་པར་འདྲེན་པ་ཁོ་བོའི་ལག་པའི་པདྨའི་་
འདབ་འཕྲེང་གི་རོལ་བ་ལས་ཐོན་པ་འཕགས་པ་སྐྱབས་གྲོལ་གྱི་སྐུ་་་
བརྙན། རྒྱ་མཚོ་དང་ཉེ་བ་ལྷོ་ཕྱོགས་མ་ལ་ཡའི་ཙན་དན་ལས་གྲུབ་
པ་སྐྱེས་བུའི་ཁྲུ་གང་པ། གཞན་ཡང་སྐྱེ་བོའི་བསོད་ནམས་ཀྱི་ཞིང་
དམ་པ་ལྷ་སྐུ་ལྔ་བརྒྱ་ལ་མེ་ཏོག་དང་ཕྲེང་བ་དང་སྤོས་མཆོག་གི་་་་་་
མཆོད་པས་མཆོད་པའོ། །དེའི་མདུན་དུ་ངས་སྤོས་ཀྱི་ཤིང་ལས་དྲི་
ངད་ལྡང་བའི་རྒྱུད་མང་སྙན་པར་བསྐུལ་བ་འདི་ལྟ་སྟེ། མཁའ་འགྲོ་
དཀར་པོའི་ཆུ་པདྨའི་རྫིང་བུར་འགྲོ་འོངས་བྱེད་པའི་དབྱངས་དང་་་
རྗེས་སུ་མཐུན་པའི་དབྱངས་ཀྱིས། གང་ཚེ་རྐང་གཉིས་གཙོ་བོ་ཁྱོད་
བལྟམས་ཚེ། །ས་ཆེན་འདི་ལ་གོམ་པ་བདུན་བོར་ནས། །ང་ནི་
འཇིག་རྟེན་འདི་ན་མཆོག་ཅེས་གསུངས། །དེ་ཚེ་མཁས་པ་ཁྱོད་ལ་
ཕྱག་འཚལ་ལོ། །ཞེས་གླུ་དབྱངས་དང་ལྷན་ཅིག་ཏུ་རྒྱུད་མང་བསྐུལ་
བ་ན་གཙུག་ལག་ཁང་གི་ལྷ་དང་སྐྱེ་བོའི་ཚོགས་ཐམས་ཅད་ཡིད་་་་་་
མགུ་བར་བྱས་སོ། །དེ་ལ་འདི་སྐད་ཅེས་བྱ་སྟེ། ཆོས་སྙན་སྒྲོག་
མཁས་རྒྱུད་མང་བསྐུལ་མཁས་ངས། །ལྷ་ཡི་རྒྱུད་མང་དར་དིར་སྨྲ་བ་
འདི། །ཡིད་འོང་དལ་གྱིས་འབབ་པ་གངྒཱའི་ངོགས། །པདྨའི་ཚལ་དུ་
.
.
.
.
.
128



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ངང་མོས་འབོད་( རང་གི་བུ་མོ་ཕྱིས་བཞིན་འོང་བ་རྩེད་མོས་ཡུད་ཙམ་འགོར་པ་ལ་་་་
ཡང་ནས་ཡང་དུ） པ་བཞིན། །སྐྱེ་བོའི་ཡིད་ལ་འབབ་པ་ང་ཡིས་བླངས།།
གཙུག་ལག་ཁང་གི་དབུས་ཀྱི་གཡས་ཕྱོགས་ན་གསུང་རབ་རྒྱ་མཚོའི་
ཚོགས་ཆེན་པོ་བཞུགས་པ། དེའི་དོན་ལ་འབབ་པ་སྒྲུབ་རྒྱུད་རིན་པོ་
ཆེའི་ཆོས་ཀྱི་ཆུ་བོ་གདུལ་བྱ་རྣམས་བྱང་ཆུབ་ཀྱི་སྙིང་པོ་ལ་འགྲོ་བའི་་
ལམ་གྱི་བཏུང་བ་བཟང་པོ་པོ་ཏིའི་ཕྲེང་བ་བཀོད་པ་དབུས་ཀྱི་་་་་་་
ཕྱོགས་ལོགས་ན་འཇིག་རྟེན་རྣམ་པར་འདྲེན་པ་ངས་དད་པའི་ཡིད་་
མཚོ་ལས་འཁྲུངས་པ་ཕྱག་གི་པདྨའི་རོལ་པ་ལས་བྱུང་བ་ཉན་ཐོས་་་་
ཆེན་པོ་བཅུ་དྲུག་གི་ཐང་སྐུ་ལ་རྨ་བྱ་ན་ཚོད་དར་ལ་བབས་པའི་་་་་་
མཛེས་པ་དང་རྗེས་སུ་མཐུན་པ་ཁ་དོག་ལྔ་བ་ལས་འཕྲོས་པ་ཁ་དོག་་
མང་པོའི་ཚོན་གྱིས་མཛེས་པར་བྱས་པ་ཡང་བྱང་ཆུབ་སེམས་དཔའ་་
ཀུན་ཏུ་བཟང་པོས་མཛུབ་མོས་སྟོན་པ་ལ། ཞི་བ་སྒྲ་དབྱངས་ཀྱི་རྒྱལ་
པོས་བལྟ་བར་བྱས་ནས་ཡིད་མགུ་བར་གྱུར་ཏེ་བསམས་པ། ཀྱེ་
འཇིག་རྟེན་ན་བྱང་ཆུབ་སེམས་དཔའི་ལེགས་བྱས་དགེ་བ་གཟུགས་
ཅན་དུ་གྱུར་པ་ལྷ་དང་མིའི་ཡོན་གནས་དམ་པ་ཆོས་ཀྱི་པོ་ཏིའི་ཕྲེང་
བ། བལྟ་བས་མི་ངོམས་པ་ཉན་ཐོས་ཆེན་པོ་བཅུ་དྲུག་གི་སྐུ་ཚབ་
འདི་བདག་ཡུན་རིང་པོ་ཞིག་ལོན་པ་དང་མཐོང་ངོ༌། །ལམ་གྱི་ངལ་
བ་ལ་འབྲས་བུ་ཡོད་དོ་སྙམ་མོ། །འཇིག་རྟེན་རྣམ་པར་འདྲེན་པ་
129



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ངས་སྨྲས་པ། ཀུན་ཏུ་བཟང་པོས་ཁྱོད་ལ་དེ་རིང་མཐོང་བར་བྱས་པ་
པོ་ཏིའི་ཕྲེང་བ་དང་ཉན་ཐོས་ཆེན་པོའི་སྐུ་ཐང་ལ་ཞི་བ་སྒྲ་དབྱངས་
ཀྱི་རྒྱལ་པོ་ཁྱོད་ཀྱིས་ཕྱག་བྱོས་ཤིག བསྐོར་བ་བྱོས་ཤིག ཚེ་
རབས་ཐམས་ཅད་ཀྱི་བསོད་ནམས་ཐམས་ཅད་འདི་ལས་འབྱུང་ངོ༌།།
ཞེས་སྨྲས་པ་དང༌། ཞི་བ་སྒྲ་དབྱངས་ཀྱི་རྒྱལ་པོས་ཕྱག་བྱས་སོ། །
ཉིན་གཉིས་པ་ནས་བདུན་པའི་བར་བྱང་ཆུབ་སེམས་དཔའ་གཉིས་་་
མཆོད་ཁང་ལ་མཆོད་པར་བྱེད་པའི་ཕྱི་བཞིན་ཞི་བ་སྒྲ་དབྱངས་ཀྱི་་་
རྒྱལ་པོ་འོངས་ནས་མཆོད་པ་ལྷུར་ལེན་པར་གྱུར་ཏེ་རྣམ་པར་གཡེང་
བ་བྱིས་པའི་ལས་ལ་འཇུག་པར་མི་བྱེད་དོ། །དེའི་ཚེ་ཀུན་ཏུ་བཟང་
པོས་འཇིག་རྟེན་རྣམ་པར་འདྲེན་པ་ལ་འདི་སྐད་ཅེས་སྨྲས་སོ། །
འཇིག་རྟེན་ན་སྐྱེས་བུའི་ལས་ཀྱི་མཐའ་ནི་རྨི་ལམ་ལས་མྱུར་བའི་་་་་
འགྱུར་བ་ཅན་ཞིག་གོ །གང་གི་ཚེ་བདག་དང་པོ་ཡུལ་དབུས་ཆུ་ཀླུང་
པཀླུ་འབབ་པའི་ལྷོ་ཕྱོགས་གཡོར་པོ་དོལ་གྱི་ཕུ་རང་ཡུལ་ན་བྱིས་་་་་
པའི་ཚུལ་གྱི་འདུག་ནས། ན་ཚོད་མཚུངས་པའི་བྱིས་པ་རྣམས་དང་
མེ་ཏོག་གི་རྩེད་མོས་རྩེ་བ་དེའི་ཚེ་ཡུལ་དབུས་འབྱོར་བ་རྒྱས་པ་བདེ་་
བ་ལོ་ལེགས་པ། སྐྱེ་བོ་དང་མི་མང་པོས་གང་བ། བ་གླང་དང་ར་
ལུག་གིས་གང་ཞིང་། ཁྱིམ་གྱི་སྣོད་རྣམས་འབྲུ་དང་འོ་མས་གང་བ།
སྐྱེ་བོ་རྣམས་ལ་བྱ་བ་རྣམ་པར་གཡེང་བ་གཉིས་ཤིག་མཆིས་ཏེ་་་་་་་
E
.
130_་
ན ནི
=
=
++



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གཉིས་གང་ཞེ་ན། ཡུལ་དེ་ན་ཉན་ཐོས་ཀྱི་དགེ་སློང་གི་དགེ་འདུན་
ཁ་ཆེའི་པཎྜི་ཏ་ཆེན་པོའི་རྗེས་སུ་སློབ་པ། ཉན་ཐོས་ཀྱི་དགེ་སློང་གི་
དགེ་འདུན་ཐམས་ཅད་ཀྱི་མཆོག་ཏུ་གྱུར་པ་དཔེར་བགྱིས་ན་རྒྱ་་་་་་་
མཚོའི་ངོགས་ཀྱི་གསེར་གྱི་བྱེ་མ་ལས་བླངས་པའི་གསེར་དང་། རི་བོ་
གངས་ཅན་དང་ཉེ་བ་ཡུལ་ཉ་སྔོན་མོའི་གསེར་དང༌། ཡུལ་ཡར་ལུང་
གི་ཡུལ་གྱི་ཕུ་ན་ཤམྦྷོའི་གངས་ཀྱི་གསེར་དང་། ཡུལ་བྱང་ཕྱོགས་ནམ་
རའི་གསེར་དང་། སྣ་མོ་ཚལ་སྤང་གི་གསེར་དང་། ཡུལ་འཇང་ཡུལ་
གྱི་གསེར་དང་། འཛམ་བུ་གླིང་གི་སའི་སྙིང་པོ་ཀུན་ཕྱོགས་གཅིག་ཏུ་
བཞག་ན། ་འཛམ་བུ་ཆུ་བོའི་གསེར་ཀུན་གྱི་ནང་ནས་ལྷང་ངེར་
མཛེས་པ་གསལ་བར་གྱུར་པ་དེ་བཞིན་དུ། ཚོགས་ན་སྤྱོད་པའི་སྡེ་
བཞི་བསོད་ནམས་ཀྱི་ཞིང་དམ་པར་གྱུར་པ་ལ་ཉིན་རེ་བཞིན་ཁྱིམ་་་
བདག་རྣམས་བསྙེན་བཀུར་བར་བྱེད་པ་དགེ་བའི་ལས་ཀྱིས་གཡེང་་་་
བ་དང་། དབྱར་གྱི་དུས་ན་འབྲུའི་ཆང་སྦྲང་རྩིས་སྦགས་པ་འཐུང་
ཞིང་སྐྱེད་མོས་ཚལ་དུ་སོང་ནས་མེ་ཏོག་གིས་རྩེ་ཞིང་ངལ་བ་ན་ཡང་་
འབྲུའི་ཆང་འཐུང་བར་བྱེད་ལ་རྩེད་མོའི་རྣམ་པ་དུ་མ་བྱ་ཐི་བ་མ་བུ་
ལྡིང་ཞིང་རྩེ་བ་དང་འདྲ་བ། རྡོ་བ་ལེབ་མོ་འཕང་ཞིང་རྩེ་བ་དང་།
སྒྱུ་རྩལ་སྦྱོང་བའི་ཕྱིར་མདས་རྩེ་བ་དང་། སྟོབས་འགྲན་པ་དང་བང་
རྒྱུག་པ་དང་། སྤྲེའུ་ལྟར་རྒྱུག་བཞིན་དུ་འཕྱོང་བ་དང་། རྟ་ལ་ཞོན་
131



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཏེ་རྟ་རྣམས་བང་འདྲེན་པ་དང་། གླུ་ལེན་པ་དང་གར་བསྒྱུར་བ་སྟེ་
ཀུ་རེ་སྨྲ་བ་དང་བཞད་གད་སྒྲོག་པས་དུས་འདའ་བས། དབྱར་གྱི་
དུས་དང་དགུན་གྱི་དུས་རྣམས་མེ་ཏོག་ལས་ཤེས་པ་མ་གཏོགས་དུས་
ཚིགས་ཀུན་བརྗེད་པར་གྱུར་པའི་བར་དུ་རྩེ་བར་བྱེད་པ་ནི་རྣམ་་་་་
པར་གཡེང་བ་གཉིས་པའོ། །འཇིག་རྟེན་རྣམ་པར་འདྲེན་པས་སྨྲས་
པ། དེ་ལྟ་བུའི་དཔལ་འབྱོར་ལ་ལོངས་སྤྱོད་པས་དུས་རིང་མོ་ཞིག་
ལོན་ནམ་གཞན་ཡང་ལོངས་སྤྱོད་དང་ཡོ་བྱད་ཀུན་ཚང་ངམ། ཀུན་
ཏུ་བཟང་པོས་སྨྲས་པ། ཡོ་བྱད་ཀུན་ཚང་བ་འདི་ལྟ་སྟེ། རྒྱ་མཚོའི་
གླིང་གི་ཚོང་པའི་ཚོགས་གསེར་འདོད་པ་རྣམས་ཀྱིས་ཟོང་བྱི་རུའི་་་་
ཕྲེང་བ་དང༌། བྱི་རུའི་ཡལ་གའི་རྒྱལ་ལག་དང་། ཤེལ་དང༌། ཨིནྡྲ་
ནི་ལ་དང་། མཆིན་ཁ་དང༌། ཀེ་ཀེ་རུ་དང་། དུང་དང་། མ་ལ་ཡའི་
ཙན་དན་དང༌། དངུལ་གྱི་ཀན་པ་ཎ་དང་། སྤུར་ལེན་རྣམས་རིན་
པོ་ཆེའོ། །སྨན་གྱི་རིགས་ལ་རྩྭ་བ་ལ་དང༌། རྩྭ་དུར་བ་དང་། གུ་གུལ་
དང༌། བུ་རམ་གྱི་ཉིང་ཁུ་དང་། བྱེ་མ་ཀ་ར་དང་། ལི་ཤི་དང་། ཨ་
རུ་ར་གསེར་མདོག་དང་། བ་རུ་ར་དང་། སྐྱུ་རུ་ར་དང་། སྲིན་པོའི་
ཡུལ་གྱི་ཛཱ་ཏི་དང་། ན་ཀི་དང་། ནད་ཀུན་འཇོམས་པའི་གི་ཝཾ་དང་།
ག་པུར་དང་། རི་གངས་ཅན་ལས་བྱུང་བའི་ཅུ་གང་དང་། སྲིན་
པོའི་ཡུལ་གྱི་བེ་ཏའི་འབྲས་བུ་དང་། གོ་བྱི་ལ་དང་། ཕོ་བ་རི་རྣམས་
132
ཝ ལ
ན
444f
ཐ ལ་ ལ བ
4 Aཟ=+
+
+
+
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ནི་སྨན་གྱི་རིགས་ཚང་བ་རྣམས་སོ། །དུ་གུ་ལའི་རས་དང་། ཀ་ཤིའི་
རས་དང༌། གྷཾ་ག་ལའི་རས་ཡུག་ཆེན་དང་། ན་ག་ཀོ་ཊའི་རས་དང་།
པ་ཊ་ནའི་རས་དང་། ཝཱ་ར་ཎ་སིའི་རས་དང་། སིང་གྷ་ལའི་རས་
དང་། ཁ་ཆེའི་རས་དང་། སྟོད་ཧོར་གྱི་དར་དང་། ལ་ཧོར་གྱི་དར་
དང་། དར་རྣམས་ནི་གོས་རིན་པོ་ཆེའི་གྲངས་སུ་ཡོད་པ་ཀུན་གསེར་
གྱི་སླད་དུ་ཡུལ་དབུས་སུ་བྷཾ་ག་ལའི་ཚོང་པ་དང་ཁ་ཆེའི་ཚོང་པ་ཀུན་
འགྲོ་འོང་བྱེད་དོ། །མོན་ཡུལ་བ་རྣམས་ལྕགས་ཀྱི་སྣོད་ཀྱི་རིགས་
དང་། ཤིང་གི་སྣོད་ཀྱི་རིགས་དང་། མོན་རས་ཆུང་ངུ་དང་། མོན་
རས་ཆུང་ངུ་ལྔ་བཅུ་རི་བའི་མོན་རས་དང་། འབྲས་ས་ལུ་བཟང་པོ་
རྣམས་ནི་མོན་ཡུལ་བ་རྣམས་ཀྱིས་ཡུལ་དབུས་སུ་ཁྱེར་ནས་གཡུ་་་་་་་
འཚོལ་བར་བྱེད་དོ། །ཀླ་ཀློའི་སྐྱེ་བོ་དག་གིས་བཙོད་དང་། ཞུ་
མཁན་དང་། རས་དང་། ཤིང་ཀུན་དང་། ཁྲེ་དང༌། མོན་སྲན་
དང་། རྒྱ་སྐྱེགས་དང༌། དོམ་གྱི་ལྤགས་པ་རྣམས་མཁར་བའི་རྒྱན་ཉོ་
བའི་ཕྱིར་ཡུལ་དབུས་སུ་འོང་ངོ༌། །ཡུལ་བྱང་ཕྱོགས་སུ་རེ་བའི་ཁྱིམ་
པ་རྣམས་ཀྱིས་རྟ་དང༌། ཕྱུགས་ལུག་དང༌། བལ་དང༌། མར་དང་།
གྲོ་མ་དང་། མོན་བུ་རྣམས་ཀྱི་ཐོང་གིས་ནས་ཀྱི་འབྲུ་ལེན་པར་བྱེད།
མོ་གོལ་གྱི་ཚོང་པས་དར་ཟབ་དང་། རས་དང་། རྟ་དང་། གནམ་
ཇ་སྔོན་པོ་དང༌། ཇ་གོ་ར་མ་དང་། ལོ་ཞུན་གྱི་ཟོང་ལས་ལྭ་བ་ཉོ་
133



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བའི་ཕྱིར་འགྲོ་འོང་བྱེད་པ་ཡུལ་བྱང་གི་ལུང་བ་འགའ་ཞིག་ཏུ་འོང་་་
ཞིང་ཡུལ་ཀུན་ཏུ་ནི་མི་འོང་ངོ༌། །འཇང་ཡུལ་བ་རྣམས་ནི་ཡུལ་
དབུས་ཀྱི་སྙན་པ་ཐོས་ནས་ཡུལ་གྱི་དགེ་མཚན་བལྟ་བ་དང་། ཉན་
ཐོས་ཀྱི་དགེ་འདུན་རྣམས་མཆོད་པའི་སླད་དུ་འཇང་ཡུལ་གྱི་སའི་་་་་
བདག་པོས་བཏང་བའི་ཕོ་ཉ་བ་ཉུང་དུ་འགྲོ་འོང་བྱེད་པ་ཐོས་ན་དེ་་
ནོར་གྱི་དོན་དུ་ནི་མ་ཡིན་ནོ། །དེ་ཅིའི་ཕྱིར་ཞེ་ན། རང་གི་ཡུལ་ན་
འབྱོར་པ་ཀུན་ཚང་བ་དེའི་སླད་དུའོ། །མཐའི་ཡུལ་ཐམས་ཅད་ཀྱི་
ནོར་ཀུན་གྱིས་ཡུལ་དབུས་ཕྱུག་པར་བྱེད། འཕེལ་བར་བྱེད། གང་
བར་བྱེད་པ་ལས་དུས་རིང་མོ་ཞིག་ལོན་ནོ། །ཀྱི་འཇིག་རྟེན་རྣམ་
པར་འདྲེན་པ། སྐྱེ་བོ་ལས་མཐུན་གྱི་ལས་ཀྱི་སྒྲིབ་པ་ནི་མཚུངས་པར་
སྤྱོད་པ། དཔེར་ན། རྒྱ་མཚོའི་ཆུ་སྲིན་མ་ཀ་ར་རྒན་པོ་ལོ་བཅུ་
གཉིས་སུ་གཉིད་ཀྱིས་ནོན་ཏེ་ལོ་བཅུ་གཉིས་འདས་པ་ན་གཉིད་སད་
པ་དང་། ལྟོ་བ་བཀྲེས་པས་ཉམ་ཐག་པ་དེས་ཕྱོགས་ཀུན་ཏུ་བཟའ་
བ་འདོད་པས་བལྟས་པ་ན། དེས་ཉ་དང་རུས་སྦལ་གྲངས་ཀྱིས་མི་
ལང་བ་བགྲང་བ་ལས་འདས་པ་མང་པོ་མཐོང་ངོ༌། །མཐོང་བའི་
མོད་ལ་ཁ་གདངས་པ་དང་ཉ་དང་རུས་སྦལ་དང་སྲོག་ཆགས་ཆུ་ལ་་་
གནས་པ་ཉེས་པ་མེད་པ་དེ་ཀུན་ཆུའི་ཤུགས་ཀྱིས་བདས་ནས་ཆུ་་་་་་
སྲིན་གྱི་ཁར་དུས་གཅིག་ཏུ་ལྷུང་ཞིང་ཉམས་པ་དེ་བཞིན་དུ། མི་
134
*#*
=
**
|
=
*
*
*
*#*
=
=
=
*
=
=
=
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བཟོད་པ་གསུམ་གྱིས་ཉེ་བར་ལེན་པས་ཡུལ་གྱི་རྒྱལ་ཕྲན་ཕན་ཚུན་་་
དཔལ་ལ་ཕྲག་དོག་གིས་ཀུན་ནས་འཁྲུགས་པའི་སེམས་དང་།
འགྲན་ཟླར་ཡོད་པ་མི་བཟོད་པའི་སེམས་དང༌། ནོར་ལ་བརྐམ་པའི་
སེམས་ཀྱིས་གཡུལ་དུ་ཞུགས་ནས་འགྱེད་པར་བྱས་ཏེ་སྐྱེ་བོའི་ཚོགས་་
ཕལ་པོ་ཆེ་ཉམས་པར་བྱས། ཉུང་བར་བྱས། ཟད་པར་བྱས། མཐར་
རྒྱལ་ཕྲན་ཀུན་གྱི་སྟོབས་གཅིག་ཏུ་སྤུང་བར་བྱས་ནས། ་ཡུལ་བྱང་
ཕྱོགས་ཀྱི་རྒྱལ་ཕྲན་ཞིག་ཡུལ་ནས་ཕྱུང་བ་དེ་མོ་གོལ་གྱི་ཡུལ་དུ་སོང་་
ནས་མི་ལོ་འགའ་འདས་པའི་འོག་ཏུ་མཐའ་འཁོབ་ཀྱི་དམག་བྱེ་བ་་་་
ཁྱེར་ཏེ་འོངས་ནས་རྒྱལ་ཕྲན་ཀུན་འཇོམས་པར་བྱེད་པའི་རྒྱལ་ཕྲན་་
ངན་པ་དེའི་ཕོ་བྲང་གི་ཕྱོགས་རྣམས་བཀག མཐར་རྒྱལ་ཕྲན་
བསད་དེ། ཕོ་བྲང་གི་མཐའ་ན་སྐྱེ་བོ་མང་པོ་བསད་པའི་རོའི་དྲི་ང་
བའི་དྲིས་ཡུལ་ལྷ་རྣམས་བྱེར་བར་གྱུར་པ་དང་། དྲི་ང་བ་དེའི་ཉེས་
པས་ཤ་ཟ་དང་འབྱུང་པོ་ཐམས་ཅད་ཁྲོས་ནས། ནད་ཀྱི་ཚོགས་
འབྲུམ་བུ་ནག་པོ་དང་ནད་རིམས་སྨྱོ་འབོག་དང་རིམས་ནད་དྲག་་་་་
པོས་ལྷག་མའི་སྐྱེ་བོ་ཀུན་ཡང་བརླག་པར་བྱས་པ་ཐོས་སོ། །ཀྱེ་མ།
ལས་མཐུན་གྱི་ཉེས་པའི་སྒྲིབ་པ་ནི་གནག་པར་དཀའོ། །དེའི་ཚེ་
གཡུལ་དུ་སྐྱེ་བོའི་ཚོགས་ཉམས་པར་འགྱུར་བའི་ཉེ་བར་ལེན་པའི་་་་
རྐྱེན་ཇི་ལྟ་བུ་ཞེ་ན། རྒྱལ་ཕྲན་ཀུན་འཇོམས་པར་བྱེད་པའི་རྒྱལ་ཕྲན་
135



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ང་རྒྱལ་ཅན་དེའི་མདུན་ན་འདོན་སྔོན་ཡུལ་གྱི་རྒྱལ་ཕྲན་ཀུན་ཚེགས་
ཆུང་ངུས་འཇོམས་པར་གོམས་པ། གཞན་གྱི་ནོར་འཕྲོགས་ཏེ་རང་
ཁྱིམ་གྱི་བང་བ་ཡང་ཡང་གང་བ། དགྲ་གཉེན་བར་མའི་སྐྱེ་བོ་ཀུན།
ལ་ལ་ནི་གཡུལ་དུ་བསད། ལ་ལ་ནི་རྐུ་ཐབས་སུ་གསོད་པར་བྱེད་
པའི་གཤེད་མ་ཁྲག་གིས་དམར་བའི་ལག་པ་བྱི་རུའི་ཡལ་ག་ལྟ་བུ་་་་་
དམག་མིའི་ཚོགས་ཆེན་པོ་སྙོམས་ལས་སུ་འདུག་པ་མ ཐོང་ནས།
རྒྱལ་ཕྲན་གྱི་མདུན་སར་མདུན་ན་འདོན་འགའ་ཞིག་འདུས་ནས་་་་
སྨྲས་པ། ཁྱོད་ཀྱི་ཕོ་བྲང་གི་མཐའ་ན་མཐའ་འཁོབ་ཀྱི་དཔུང་ཉུང་དུ་
ཞིག་དང་ལྷན་ཅིག་ཏུ། སྔར་ཡུ་བུས་བསྐྲད་པར་བྱས་པ་འཕམ་པར་
བྱས་པའི་ཡུལ་སྐྱི་ཤོད་ཀྱི་རྒྱལ་ཕྲན་དེ་ཡང་ཉིན་རེ་བཞིན་བྱ་གག་་་་་
ཟས་འཚོལ་བ་བཞིན་དུ་རྒྱང་རིང་པོ་ནས་ཐོ་མཚམ་པར་བྱེད་པ་་་་་
འདི་ལ་གཟིགས། སྔོན་མཐའ་འཁོབ་ཀྱི་དཔུང་འདི་བས་མང་བ་
དང་རྒྱལ་ཕྲན་འདི་བས་ཆེས་དཔུང་ཆེ་བ་དག་འདམ་བུའི་ལྷབ་མ་་་་
བཞིན་དུ་བདག་ཅག་གིས་བཅོམ་པ་ནི་ལྷའི་མངོན་སུམ་དུ་གྱུར་པའོ།
ད་ཡང་སང་གི་ཉི་མ་ཁོ་ན་ལ་སྐྱེ་བོ་འདི་ཀུན་དང་རྐང་པའི་འོག་གི་་་
ཚེར་མ་མི་བདེ་བ་གང་ཡིན་པ་ནི་བསལ་དགོས་པའི་ཕྱིར། ཉི་མ་སྔ་
དྲོའི་ཆ་ལ་ཡུ་བུས་དཔུང་འདིའི་སྡུན་དུ་རྔ་པ་ཊ་ཧ་བརྡུང་བའི་སྒྲས་་
རྣ་བ་འགེམས་པར་བྱེད་བཞིན་དུ་མེ་སྒྲོགས་བདུན་སྟོང་དུས་གཅིག་་
136



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཏུ་བསྐུལ་བའི་དུ་བའི་མུན་པས་དགྲ་བོ་འདི་དག་ལོང་བར་བསྒྲུབས་
ནས། སླར་རལ་གྲི་དང་མདའ་དང་མཚོན་རྩེ་གཅིག་པས་བསྣུན་ལ་
སྐད་ཅིག་ཐང་ཅིག་ཡུད་ཙམ་ཞིག་ལ་མིང་གི་ལྷག་མ་ཙམ་དུ་བྱའོ། །
དེ་ལ་སའི་བདག་པོས་གསེར་གྱི་བ་གམ་འདིའི་ཡང་ཐོག་ནས་བལྟ་་་་
བར་བྱོས་ཞེས་སྨྲས་ཏེ། དེ་ནས་ཉི་མ་གཞན་པ་ལ་ཕོ་བྲང་གི་ལྕགས་
རི་རིམ་པ་གསུམ་ལས་ཐོན་ཏེ་དཔུང་གི་ཚོགས་ཆེན་པོ་ཕྱིར་བྱུང་ངོ༌།།
ཕོ་བྲང་འཁོར་གྱི་རོལ་མོ་མཁན་འགིར་གི་གདོང་གིས་རྔ་པ་ཊ་ཧ་་་་་
ཆེན་པོ་བླངས་ནས་སློབ་མ་རྣམས་ལ་སྨྲས་པ། ངས་འདིར་རྔ་པ་ཊ་
ཧ་དལ་གྱིས་བསྐུལ་བ་དང་སྒྲ་ཆེར་བསྐུལ་བ་དང་མྱུར་བར་བསྐུལ་་་་
བའི་རིམ་པ་རྣམས་ཀྱི་རྗེས་སུ་མཐུན་པར་བསྐུལ་བའི་རིམ་པ་ཤེས་་་་་
པར་གྱིས་ཤིག ཅེས་བསྒོ་ནས་དཔུང་རྣམས་ཕྱིར་ཐོན་པ་ན་དལ་
གྱིས་བསྐུལ་བ་དབྱར་གྱི་དང་པོ་ཆར་འབབ་པ་དང་ཉེ་བའི་སྤྲིན་གྱི་ས་
སྒྲ་དང་མཚུངས་པར་བསྐུལ་བར་བྱས་སོ། །དེ་ནས་དཔུང་དལ་གྱིས་
འགྲོ་བ་ཆུ་བོ་ཡ་མུ་ན་འགྲོ་བའི་རྗེས་སུ་བྱེད་པས་རྒྱང་གྲགས་ལྔ་་་་་་་
བརྒྱའི་བར་དུ་སོང་ནས་ཕ་རོལ་གྱི་དཔུང་མཐོང་བ་དང་། རྔ་པ་ཊ་
ཧ་ཆེར་བསྐུལ་བ་ཆུ་སྲིན་མ་ཀ་ར་ཁྲོས་པའི་དཔུང་པའི་ཤུགས་ཀྱིས་་་
བདས་པའི་ཆུ་གཏེར་བསྐྱོད་པའི་སྒྲ་དང་འདྲ་བའི་སྒྲས་ཉིན་ལམ་་་་
ལྔའི་བར་དུ་ཐོས་པ་དེ་ཡུ་གུར་གྱི་དཔུང་གིས་ཐོས་ནས། འདི་སྐད་
137



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཅེས་སྨྲས་སོ། །རྒྱལ་ཕྲན་ངན་པ་འདིས་རྡོ་བའི་རི་མཐོ་ཞིང་མཐོ་
བའི་སྟེང་གི་བ་གམ་ཅན་གྱི་ནང་དུ་ནམ་མཁའ་ལྡིང་བཞིན་དུ་་་་་་
འདུག་པ་དེས་ཕྱི་རོལ་ལྕགས་རི་རིམ་པ་གསུམ་གྱིས་བསྐོར་བའི་ནང་
ནས་འགྲན་པར་རྔོ་མི་ཐོགས་པ་དེ། ད་མྱ་ངམ་གྱི་ཐང་ན་རང་ཉིད་
འོང་བ་ལ་ལྟོས་ཞེས་ཡ་ལད་གྱོན་ནས་རྟ་ལ་ཞོན་ཏེ་མཚོན་བླང་བར་
བྱས་སོ། །དེ་ལ་འདི་སྐད་ཅེས་བྱ་སྟེ། གཡུལ་ངོར་འཇུག་པ་ཤེས་པ་
དེ། །རི་ལས་རིང་དུ་འཁྲིད་པའི་སླད། །སྐྲག་པ་བཞིན་དུ་འབྲོས་པ་
ལྟའི། །ཕྱོགས་ཀྱི་ས་ཡི་ཁྱོན་རྣམས་ཀུན། །བཟུང་བའི་སླད་དུ་འགྲོ་
བར་བྱས། །དེ་ནས་ཕོ་བྲང་འཁོར་བའི་དཔུང་གི་གཙོ་བོས་ཕ་རོལ་
གྱི་དཔུང་ད་ནི་འབྲོས་པར་བརྩམ་མོ་སྙམ་ནས་ཡིད་དགའ་བས་སྨྲས་
པ། ཉི་མའི་འོད་ལྷག་པར་གསལ་བ་འདིས་ཀྱང་དེ་རིང་ཡུ་བུའི་
དཔུང་གི་ཡ་ལད་ལ་རེག་པའི་འོད་འདིའི་གཟི་བྱིན་ལྷག་པར་འབར་
བ་འདི་མཐོང་བར་མི་བཟོད་དེ་ད་འབྲོས་པ་ལ་ལྟོས། རབ་ཏུ་ཕྱིས་
པ་དཔུང་གི་ཡ་ལད་ཚོགས། །ལེགས་པར་བགོས་པ་དལ་གྱིས་འགྲོ་
འདི་ལ། །ལྷག་པར་གསལ་བར་བྱེད་པ་ཉི་མ་ཡང་། །ཡུ་བུའི་དཔུང་
འདིའི་གཟི་བྱིན་སྤྲོ་བ་བཞིན། །རབ་ཏུ་ཕྱིས་པ་དཔུང་གི་ཡ་ལད་
འདི། །ཉི་མའི་འོད་དང་ལྷན་ཅིག་འབར་བ་ཡི། །གཟི་བྱིན་མཐོང་
བ་མི་བཟོད་བྱེར་བའི་སྒྲ། །རྒྱ་མཚོའི་རླབས་ཀྱི་ནང་དུ་བླུག་པར་བྱ།།
138
༤༧ ++
--
Fr==
•
•--+-------------



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཞེས་དམག་མིའི་སྐྱེ་བོ་ཀུན་ལ་སྒྲ་གསང་མཐོན་པོར་སྨྲ་བ་དེའི་ཚེ་་་་
དམག་མིའི་སྐྱེ་བོ་འཐབ་པར་གོམས་པ་འགའ་ཞིག་གིས་ཕྱིར་བལྟས་་
པ་ན། ཕོ་བྲང་དང་ཡང་རིང་ཞིང་རི་བོ་ལས་རིང་དུ་གྱུར་པ་མྱ་ངམ་
གྱི་ཐང་ཆེན་པོའི་ཕྱོགས་ཀུན་ཏུ་རྟ་རྨིག་གིས་ཀུན་ནས་བསླངས་པའི་
རྡུལ་གྱི་གཡོགས་པར་བྱས་པ་རྡུལ་གྱིས་མུན་པར་བྱས་པ་མཐོང་ངོ་། །
མཐོང་བའི་མོད་ལ་དམག་མིའི་ཚོགས་ལ་སྨྲས་པ། མེ་སྒྱོགས་བདུན་
སྟོང་རིམ་གྱིས་བསྐུལ་ནས་ཁྲོ་ཆུའི་རིལ་བུ་ཚ་ཞིང་ཚ་བ་བྱེ་ཚན་གྱི་་་་
ཆར་ལྟ་བུ་མདུན་སའི་དགྲ་བོ་འདི་རྣམས་ཀྱི་ཐོག་ཏུ་དབབ་པར་་་་་་་
བྱོས་ཤིག ཅེས་སྨྲས་པ་དང་། དམག་མིའི་སྐྱེ་བོ་ཕལ་པོ་ཆེ་དེ་
རྣམས་ཀྱིས་ཕྱོགས་ཀུན་ནས་བལྟས་པ་ན། ཕོ་བྲང་དང་ཡང་རིང་རི་
བོའི་སྐྱབས་ཀྱང་མེད་པར་རིག་ནས་རྟབ་རྟབ་པོས་ཅ་ཅོ་སྒྲོག་བཞིན་
དུ་རྒྱངས་གྲགས་ལྔའི་བར་ནས་མེ་སྒྱོགས་བདུན་སྟོང་དུས་གཅིག་ཏུ་་
བསྐུལ་བར་བརྩམས་པ་ན་ཡ་ལད་ཀྱི་ལྗིད་ཀྱིས་ངལ་བ་དང་གཡུལ་་་་
ལས་འཕམ་པར་དོགས་པའི་ཡིད་སྔངས་པ་དེའི་དབང་གིས་ཡན་་་་་
ལག་དང་ཉིང་ལག་ཀུན་ལྗོན་ཤིང་རླུང་གིས་བསྐྱོད་པ་ལྟར་རབ་ཏུ་་་་
འདར་བས། ནམ་མཁའ་མཐོན་པོའི་བྱ་ཚོགས་ལ་འཕངས་པ་བཞིན་
དུ་བསྐུལ་བའི་ཁྲོ་ཆུའི་རིལ་བུའི་ཆར་གང་ཡིན་པ་ནི་རི་བོའི་རྩེ་མོར་་
འབབ་བོ། །ཕ་རོལ་གྱི་དཔུང་ལ་ནི་ཅི་ཡང་མ་ཉེས་པ་དེའི་ཚེ། ཡུ་
139



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གུར་གྱི་དམག་མི་གཡུལ་བྱང་བ་འདི་ལྟ་སྟེ། མཁའ་ལྡིང་བཞིན་སྤྱི་
བོར་འབབ་པ་ཤེས་པ་དང༌། མཚན་མོ་སྲིན་པོ་བཞིན་དུ་ཚམ་ཚོམ་
མེད་པར་ཡོང་བར་ཤེས་པ་དང་། མིག་འཕྲུལ་བཞིན་དུ་ས་རུམ་ནས་
ཐོན་པ་ལྟར་རི་བོའི་གུད་ནས་བློ་བུར་དུ་ཐོན་པ་དང་། སྨྱོ་ཆུས་མྱོས་
པའི་གླང་པོ་བཞིན་ཐོག་བརྫིས་བྱེད་པ་བཟློག་མི་ཤེས་པ་རྣམས་ཀྱིས་
དང་པོ་སྐྱེ་བོའི་མཚོན་གྱིས་མི་བསླེབ་པར་རྟ་རྣམས་དུས་གཅིག་ཏུ་་་
རྒྱུག་ནས་ཕ་རོལ་གྱི་དཔུང་གི་སྐྱེ་བོའི་མིག་ཏུ་རྡུལ་བླུག་པ་དང་།
དེའི་ཞར་ལ་སྐྱེས་བུའི་དཔའ་བ་ཁྲོ་ཆུའི་ཕ་ཝང་ས་གཞིར་བྱིང་བ་ལྟ་་
བུ་དང་། བསྐྲད་ཅིང་བཟློག་སླ་བ་ཝ་སྐྱེས་ལྟ་བུས་ཁྱད་པར་ཤེས་
པས་རྟ་ཐལ་གྱིས་རྒྱུག་ཤེས་པ་དང༌། མཚོན་ཆའི་སྐོར་ཐབས་དང་
འཕྲུལ་འཁོར་ཤེས་པ་འདི་ལྟ་སྟེ། སྐྱེས་བུའི་རྐང་བར་བསྣུན་པར་
འོས་པའི་མདའ་བོ་ཆེ་དང་། སྒྲ་གྲགས་པར་འཕོག་པ་མེ་སྒྱོགས་ཀྱིས་
ཡ་ལད་འབིགས་པར་བྱེད་པ་ཁྲོ་ཆུའི་རིལ་བུའི་མདའ་དང་། གནད་
དུ་མི་འཆོར་བར་བསྣུན་པར་བྱེད་པ་སྟ་གྲི་དང༌། འགྲོ་བའི་ཞར་ལ་
འཕོག་པར་བྱེད་པ་མཚོན་རྩེ་གཅིག་པ་དང་། བྲོས་པ་རྣམས་འཛིན་
པར་བྱེད་པའི་ལྕགས་ཀྱུ་ལག་ན་ཐོགས་པ་དེ་ཀུན། དང་པོ་མཚོན་
གྱིས་མི་རེག་པའི་སར་རྟ་ཐལ་གྱིས་རྒྱུག་པར་བྱས་པ་ན། རོལ་མོ་
མཁན་འགིར་གི་གདོང་གིས་གཡུལ་འགྱེད་པའི་དུས་ཤེས་ཏེ་རྔ་པ་ཊ་
140
-
-
-
ར
ཚ
4
-
4
-
-
-- ，- ---
-
--
----
-
-
-
-
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཧ་མྱུར་དུ་སློབ་མའི་ཚོགས་དང་བཅས་པས་བརྡུངས་པའི་རྔ་སྒྲ་ལ་་་་
ཡུ་གུར་གྱི་རྟ་ཀུན་འགྲོགས་ཏེ་ཕྱིར་ནུར་བ་ཡུད་ཙམ་ལུས་པའི་མོ་་་
ལ། ཕོ་བྲང་འཁོར་བའི་དམག་མིའི་སྐྱེ་བོ་དཔའ་བ་སྔོན་དུ་འགྲོ་བ་
གང་ཡིན་པ་དེ་དག་ནི་རྟ་རྨིག་གིས་བསླངས་པའི་རྡུལ་མིག་ཏུ་སོང་་་་
སྟེ་ཆང་གིས་ར་རོ་བ་བཞིན་དུ་ལུས། དེ་ལས་རིང་དུ་ཡོད་པ་ཀུན་
དུས་གཅིག་ཏུ་འུར་གྱིས་བྲོས་པ་རོལ་མོ་མཁན་འགིར་གི་གདོང་གིས་
མཐོང་ནས་རྔ་པ་ཊ་ཧ་དེ་ན་བོར། བྲོས་པའི་ལམ་དུ་རྟ་བདག་པོས་
བཏང་བ་ཞིག་ལ་ཞོན་ཏེ་ལམ་གྱི་རྟ་དང་སྐྱེས་བུ་ཀུན་རྔ་བརྡུངས་་་་་
པའི་དབྱུག་གུས་བསལ་ནས་མྱུར་བ་མྱུར་བར་ཕོ་བྲང་གི་ནང་དུ་་་་་་
བྲོས། དེའི་དུས་ན་ཡུ་གུར་གྱི་དཔུང་གི་གཙོ་བོ་རྒན་པོ་བཞིན་ཅུང་
ཟད་འཛུམ་པས་སྨྲས་པ། ཕོ་བྲང་གི་དཔུང་འདིའི་དཔའ་བོའི་རིམ་
པོ་དང་ཕ་རོལ་གནོན་པ་ལ་ལྟོས། གཡུལ་དུ་འཇུག་པའི་རིམ་པ་ལས་
ད་ནི་གླང་པོ་ལྟར་ཚམ་ཚོམ་མེད་པར་ཐོག་བརྫིས་སུ་བྱེད་པའི་དུས་་་
ཤེས་པར་གྱིས་ཤིག ཞེས་ཡུ་གུར་གྱི་སྐད་དུ་སྨྲས་པའི་མོད་ལ་
གནམ་ལྕགས་ཀྱིས་བསྐུལ་ནས་བདས་པ་དང་། སྐྱེས་བུ་གཅིག་གི་
མཚོན་ཆ་གཅིག་ལ་ཟུག་སྟེ་རིམ་པ་དེས་སྐྱེ་བོ་མང་པོ་མཚོན་ཟུག་སྟེ་་
ཤིའོ། ཁ་ཅིག་ནི་བྲོས་ལམ་དུ་གཅིག་ལ་གཅིག་ཟློས་ཏེ་འགྱེལ་བ་
རྣམས་ནི། སྔོན་ཡུལ་ནས་བསྐྲད་པའི་རྒྱལ་ཕྲན་གྱི་འབངས་རྣམས་
141



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཀྱིས་རལ་གྲི་བསྣུན་བཞིན་དུ་ཚིག་འདི་སྐད་ཅེས། སྔོན་ཁོ་བོ་ཅག་
ཉེས་པ་མེད་པར་གཞོམ་དུ་འོང་བའི་སྟོབས་དེ་དེ་རིང་ཅིའི་ཕྱིར་མི་་་
ངོམས་བྲོས་པའི་ཞར་ལ་ཉལ་ལམ། སྔོན་ཁོ་བོ་ཅག་གི་ཉེ་དུ་རྣམས་
ཁྲིམས་མུན་དུ་ཡུན་རིང་བཅིངས་ནས་མཐར་གང་དུ་བཏང་། གང་
དུ་སོང་། བཞོན་པ་དང་རྟའི་ཚོགས་དེ་ཡང་གང་དུ་ཁྲིད། གང་དུ་
ལུས། ངལ་བ་དུ་མས་རྙེད་པའི་ནོར་དེ་ཀུན་གང་དུ་ཁྱེར། གང་དུ་
བཞག གང་དུ་ཆུད་ཟོས་པར་བྱས་ཞེས་གདོལ་པ་དག་སྨྲ་བ་ཅི་
ཞིག་ཡོད་པ་སྨྲོས་ཤིག ཅེས་ལན་དུ་མར་མཚོན་གྱིས་འདེབས་པར་
བྱས་ཏེ་ཤིའོ། །སྐྱེ་བོ་ཁ་ཅིག་རྟ་རྨིག་གིས་བརྫིས་ཏེ་ཤི་བ་ཀུན་ནས་
བ ཙིར་ཞིང་ཆེར་བ ཙིར་བ་ལས་གློ་བ་དང་ནང་རོལ་གྱི་དུམ་བུ་ཁ་་་་
ནས་ལུད་པ་དུར་ཁྲོད་ཀྱི་སྲིན་པོ་ཤ་ཟ་བཞིན་པའི་མོད་ལ་གཉིད་པ་
དང་འདྲ་བར་ཤིའོ། །དེ་ནས་སྐྱེ་བོ་ཁ་ཅིག་ནི་ངལ་གསོ་མེད་པར་མྱ་
ངམ་གྱི་ཐང་ཆེན་པོ་ལ་རྒྱུག་པར་བྱས་པས་དབུགས་ཧལ་ཏེ་ཤིའོ། །
དེའི་རླུང་ལྡང་བ་ཡང་ཕོ་བྲང་འཁོར་བའི་དཔུང་འཇོམས་པར་་་་་
འོངས་པ་བཞིན་དུ་རྡུལ་གྱིས་གཡོགས་བཞིན་དུ་བྲོས་པ་དེ་ལ་དམག་
མི་བདུན་བརྒྱ་ནི་བྲོས་པའི་ལམ་དུ་ཤིའོ། །ལྷག་མའི་སྐྱེ་བོ་ཀུན་ཕོ་
བྲང་གི་ནང་དུ་སླར་འོང་བ་དེ་མི་བདག་གིས་བ་གམ་ཅན་གྱི་ཡང་་་་
ཐོག་ནས་མཐོང་ངོ་། །མཐོང་ནས་བལྟ་མི་འདོད་དེ་ལེ་ལོའི་གོམ་
142



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པས་རིན་པོ་ཆེའི་ཐེམ་སྐས་ལ་བབས་ནས་ཁང་བཟང་གི་ནང་དུ་་་་་་
འགྲོ་བ་བཙུན་མོས་རིག་ནས་མྱུར་བ་མྱུར་བར་སྦྲང་རྩི་དཀར་པོས་་་་
མངར་བར་བྱས་པ་ཁ་ཆེའི་གུར་ཀུམ་གྱི་དྲི་ཞིམ་པོ་བྲོ་བའི་ཆང་གི་་་་
བཏུང་བ་གསེར་གྱི་སྐྱོགས་ནང་བླུད་པར་ཉེ་བར་འོང་ནས་བལྟས་པ་
ན། སའི་བདག་པོའི་བཞིན་གྱི་མདངས་ནོག་ནོག་པོར་འདུག་པ་ལ་
སྨྲས་པ། ལྷ་དེ་རིང་ཁང་བུ་བརྩེགས་པའི་ཡང་ཐོག་ནས་ཡུན་རིང་མོ་
ཞིག་གཟིགས་ན་ཅི་ཞིག་གཟིགས། མི་དགེ་བའི་ལྟས་འགའ་གཟིགས་
པར་མ་གྱུར་གྲང་། ཞེས་བཙུན་མོ་རང་ཉིད་ཀྱི་ལག་པས་བདུད་རྩི་
བསྟབས་པ་དང་། དེ་འཐུང་ནས་སའི་བདག་པོས་སྨྲས་པ། ཕོ་བྲང་
འཁོར་བའི་དམག་མིའི་སྐྱེ་བོ་སྔར་འོང་བ་ན་དལ་བུས་འོང་ལ་རྔ་པ་
ཊ་ཧ་ཡང་དལ་བུས་བསྐུལ་བ་ཡིན་ན། དེ་རིང་མྱུར་བར་འོངས་པ་
ལ་རྔའི་སྒྲ་ཡང་མ་ཐོས། སྔ་མ་དང་ཕྱི་མའི་གོ་རིམ་འཆོལ་བར་འོང་
བ། རུ་དར་ཀུན་བསྙལ་ཐབས་ཀྱིས་འཛིན་པས་འོང་གིས་ཅི་ཞིག་
ཉེས། འབངས་མོ་ལ་ཆང་མང་པོ་སྟ་གོན་གྱིས་ཤིག་སྨྲོས་ཞེས་ཐོས་པ་
དང་། བཙུན་མོ་ཡང་ཡིད་མི་བདེ་བར་ཤུགས་རིང་ནར་བྱུང་ནས་
ཡུད་ཙམ་ལུས་ཏེ་རི་མོར་བྲིས་པའི་རྣམ་པ་དང་འདྲ་བར་འབངས་་་་་
མོས་མཐོང་ནས། སྨྲས་པ། ལྷ་མོ་ཅི་ཞིག་གསན། དེ་ལ་འདི་སྐད་
ཅེས་བྱ་སྟེ། མི་ཡི་བདག་པོའི་བསྙེན་བཀུར་བྱ་བའི་གནས། །སྐྱེ་བོས་
143



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཕྱག་བྱས་ཞིང་གི་དམ་པ་གང་། །ཐོས་མང་འདུལ་བའི་སྡེ་སྣོད་
འཛིན་པའི་ཚོགས། །ཐོ་རེངས་ཆོས་སྙན་དུས་སུ་སྨྲ་བ་ལ། །ཉན་
པར་བྱེད་པའི་སྐལ་བཟང་དེ་ལྟ་བུ། །མཐོ་རིས་གནས་བཅས་ལྷ་
ལའང་དེ་ཡོད་མིན། །དེ་ཡང་མི་སྨྲ་དུས་ལས་ཡོལ་བ་ནི། །ཚང་དུ་
ཉལ་བའི་ངང་བའི་ཚོགས་དང་མཚུངས། །ལྷ་མོས་རྣ་བའི་ཁུར་དུ་
བླངས་པ་ཡི། །རིན་ཆེན་སྔོན་པོ་ཟུང་གི་ཨཏྤ་ལ། །གཡོ་ཞིང་འཛིན་
པར་བྱེད་པ་འདི་ལ་ཡང་། །ཤུགས་རིང་དྲོ་བའི་རླུང་གི་དུས་མིན་
འདིར། །མྱ་ངན་གསལ་བར་འཛིན་པ་འདི་ནི་ཅི། །ཞེས་སྨྲས་ནས་
འབངས་མོ་མཆི་མ་བྱུང་ངོ༌། །དེ་ནས་དམག་མིའི་སྐྱེ་བོ་ཕལ་པོ་ཆེ་
ནི་ཕྱོགས་དང་ཕྱོགས་མཚམས་སུ་བྱེར་ཏེ། ལ་ལ་ནི་རང་ཁྱིམ་གྱི་ར་
བ་ལ་བལྟས་པ་ན་ར་ལུག་དང་བོང་བུ་དང་བ་གླང་ཅི་ཡང་མེད་པར་
སློང་ཕོར་ཁ་ཡ་གོལ་བ་དང་འདྲ་བར་མཐོང་ངོ༌། །མཐོང་ནས་ཡིད་
མི་དགའ་བཞིན་དུ་ཁང་བའི་ནང་དུ་སོང་བ་དང་ཁང་བ་ཡང་སྟོང་་་་
བ་ཆུ་སྣོད་དང་འབྲུའི་སྣོད་བང་བ་ཀུན་བྲལ་བར་བྱས་དུམ་བུར་་་་་
བྱས་པ་སྣོད་ངན་པ་དང་འདྲ་བ་མཐོང་ནས། བུ་དང་ཆུང་མ་དང་
ཉེ་དུ་ཀུན་ལྷན་ཅིག་ཡུལ་གཞན་དུ་སོང་ངོ་། །སྐྱེ་བོ་ཁ་ཅིག་ནི་ཡུལ་
ལ་མངོན་པར་ཞེན་པ་སྡུག་བསྔལ་ཀུན་འབྱུང་བ་མི་ཤེས་པ་བཟའ་་་་
བ་ངན་པ་ཅུང་ཟད་ལ་འདུ་ཞིང་འཁོར་བའི་བྱ་གག་ངན་པ་དང་་་་
144



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འདྲ་བ་གང་ཡིན་པ་ནི་ཁྱིམ་སྟོང་བ་དེ་ཉིད་དུ་འདུག་ནས་ཁ་ཟས་་་་
ཟད་དེ་ཤིའོ། །སྐྱེ་བོ་ཁ་ཅིག་ནི་གོས་དང་བྲལ་ཏེ་ཤིའོ། །སྐྱེ་བོ་ཁ་
ཅིག་དཔུང་གི་གཙོ་བོའི་མདུན་སར་འདུག་ནས་སྨྲས་པ། མི་ཡི་
བདག་པོའི་རྒྱལ་སྲིད་འདི། །ལག་པའི་སྣོད་བཞིན་སྐྱེ་བོ་ནི། །གང་
གིས་འཛིན་པ་དེ་ལ་འདུད། །ཅེས་ཕ་རོལ་གྱི་དཔུང་གི་མངའ་འོག་
ཏུ་འཁོད་དོ། །ཡུལ་ལ་མངོན་པར་ཞེན་པའི་བློ། །སྡུག་བསྔལ་བརྒྱ་
ཡིས་མི་བཟློག་སྟེ། །རང་ཡུལ་འཇོམས་པར་བྱེད་པ་པོ། །སྲིན་པོའི་
ཚོགས་ལ་ལྷག་པར་གུས། །སྐབས་དེར་མྱ་ངམ་གྱི་ཐང་ཆེན་པོར་
བལྟས་པ་ན་སྐྱེས་བུ་བསད་པའི་ཁྲག་གིས་དམར་བར་བྱས་པ་ལ་་་་་་
གཞི་བྱི་རུའི་ཚལ་དང་འདྲ་བར་མཐོང་ནས། ཝ་དང་། ཁྱི་དང༌། བྱ་
རོག་དང་། ནེ་ལེ་དང་། ཁྲ་དང་། སྤྱང་ཀི་དང་། ཁུ་རྣམས་ཕྱོགས་
གང་དུ་ཟས་ཡོད་པ་བལྟ་བའི་མེལ་ཚེ་བྱེད་པ་ཞིག་ཡོད་པ་དེས་དང་་
པོར་མཐོང་ནས། ཕྱོགས་དེ་ནས་མྱུར་བ་མྱུར་བར་སོང་སྟེ། སྐད་
ཆེན་པོས་སྨྲས་པ། སྔོན་ཕོ་བྲང་བ་གམ་ཅན་གྱི་མདུན་ན་དུར་ཁྲོད་
ཆེན་པོ་སྔར་མེད་པ་མཐོང་གི་མྱུར་བར་འགྲོའོ། །ཝ་དང་སྤྱང་ཀི་
མང་པོ་མཐོང་ངོ་། །ད་འདབ་མ་དག་སྔར་བས་ཆེས་མྱུར་བར་
བསྐྱོད་ཅིག ཅེས་སྦྲན་པ་དང་གྲྭ་རྣམས་སྔ་བར་སླེབས་པའི་དང་
པོ་ཁོ་ནར་སྐྱེ་བོ་གཞན་གྱི་ནོར་མཐོང་བའི་མོད་ལ་ཕྲག་དོག་གི་་་་་་་
145



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སེམས་ཀྱིས་ཕྲོགས་པར་བྱས་པའི་མིག་དག་འདྲེན་པར་བྱས་སོ། །དེ་
ནས་ཁྭ་རྣམས་ཟས་ལ་རྩོད་པས་སྒྲ་ཆེར་སྒྲོག་པ་ཐོས་པས་ཝ་དང་ཁྱི་་
དང་སྤྱང་ཀི་དག་ཕྱོགས་དེར་བརྒྱུགས་ནས་སྐྱེ་བོ་སྡིག་ཅན་འདི་དང་
པོ་གསོན་པ་དེའི་ཚེ་རྫུན་གྱི་ཚིག་གིས་བྲིད་ནས་ཉེས་པ་མེད་པའི་སྐྱེ་་
བོ་མང་པོ་གསོད་པའི་སར་ཁྲིད་ཅེས་ཡང་ཡང་སྨྲ་བར་བྱེད་པའི་ལྕེ་་་
དེ་དྲུངས་ནས་ཕྱུང་སྟེ་ཟ་བར་བྱེད། སྐྲ་ལོ་རྣམས་ནི་ཕྱོགས་དང་
ཕྱོགས་མཚམས་སུ་འཐོར་བ་ཁཱས་བླངས་ཏེ་ཡལ་ག་ཅན་གྱི་ངོས་ལ་་་་
འཕྱང་བར་བྱེད་པ་རླུང་གིས་བསྐྱོད་པའི་རྔ་གཡབ་གཡོབ་པ་གཅན་་
གཟན་ཕྱི་མ་ལ་མྱུར་བར་འབོད་པའི་གཡབ་མོས་གཡོབ་པར་བྱེད་་་་
པའི་བརྡ་དང་ལྡན་པ། སྡིག་ཅན་དེ་དག་སྔོན་གསོན་པའི་དུས་ན་
སྐྱེས་བུ་ཉེས་པ་མེད་པ་དག་གི་མིག་ཕྱུང་བ་མིག་གི་ཕྲེང་བ་དང་་་་
བའི་ཕྲེང་བ་བྱེད་པ་གང་ཡིན་པ་དེ་དག་ལག་པ་གཉིས་ནས་ཁྱི་དག་་
གིས་བཟུང་ཞིང་འཐེན་ཏེ་དྲུད་པར་བྱེད་པ་སྐྱེ་བོ་གསོད་པའི་སར་་་
སྡིག་ཅན་རང་གི་ལག་པས་དྲུད་པ་ཇི་འདྲ་བ་དེ་འདྲའོ། །དེ་ནས་
ཉིན་གྲངས་ཀྱིས་རྙིང་བར་གྱུར་པའི་རོ་དྲི་ང་བས་སྐྱེ་བོའི་ཚོགས་་་་་
བྱེར་པར་བྱེད་པ་རྣམ་པར་བམས་པ་དང་རྣམ་པར་འབུས་གཞིག་པ་
དང་རྣམ་པར་མྱགས་པར་གྱུར་པ་དེ་སླར་ཡང་ས་གཞི་གཙང་བར་་་་
བྱེད་པ་བཞིན། ཝ་དང་ཁྭ་དང་ཁྱི་དང་སྤྱང་ཀི་རབ་ཏུ་མང་པོས་ཟ་
146



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
བར་བྱེད། སྦ་བར་བྱེད། ཕྱོགས་སུ་ཁྱེར་བར་བྱས་ཏེ་མཐར་གྱིས་
རྗེས་མི་མངོན་པ་མིང་གི་ལྷག་མ་ཙམ་དུ་གཙང་བར་བྱས་ཏེ་ཅི་ཡང་་
མི་སྣང་ངོ༌། །ལུས་ཅན་དང་པོ་ལག་པ་ནི། །འཇམ་པོས་དལ་གྱིས་
རེག་བྱེད་པ། །ཤིན་ཏུ་གཅེས་པར་འཛིན་པའི་མཐའ། །གཅན་
གཟན་ཚོགས་ཀྱི་སྔས་བྱས་པ། །བྱ་ཡི་ཚོགས་ཀྱི་འབབ་སྟེགས་བཞིན།།
ཞེས་སྨོད་པར་བྱེད་པའི་གནས་ནི་འདི་ཡིན་ནོ། །
དུས་གཞན་ཞིག་ན་མཐའ་འཁོབ་ཀྱི་དཔུང་གི་བྲན་དུ་ཁས་ཆེ་་་་
བའི་ཁྱིམ་བདག་ལོངས་སྤྱོད་ཆེ་བ་དག་བཞོན་པས་འོང་ཞིང་འཁོར་
གྱི་བཟའ་བ་དང་བཏུང་བ་ཀུན་ཉེ་བར་སྟོབ་པ་མཐོང་ནས། མཐའ་
འཁོབ་ཀྱི་སྐྱེ་བོ་མ་བསྡམས་པ་དག་གིས་ལམ་ནས་བཅུས་ཏེ་སྐྱེ་བོའི་་་
སྐྲ་ལོ་ནས་འདྲེན་བཞིན་དུ་ཕྱིར་བསྒྱུར་ཏེ་སྨྲས་པ། བཞོན་པས་འགྲོ་
བ་ཙམ་གྱི་ནོར་ཡོད་ན་དཔུང་གི་གཙོ་བོ་ལ་དབུལ་ཞིག བཟའ་བ་
ངན་པ་དང་བཏུང་བ་འདིས་དཔུང་གི་གཙོ་བོ་ལ་ཅི་ཞིག་བྱེད། ཅེས་
ཟས་ཁ་ཅིག་ནི་ས་ལ་བསྐྱོད་པར་བྱེད། ཁ་ཅིག་ནི་ཟ་བར་བྱེད་དེ་
སླར་ལྡོག་པར་བྱས་པ་དང་། ཉི་མ་གཞན་པ་ལ་ཁྱིམ་བདག་ཀུན་གྱི་
ནོར་གྱི་དབྱིག་ཀུན་དང་ལྷན་ཅིག་སོང་བ་མདུན་ན་འདོན་རྒན་པོས་
རྒྱང་རིང་པོ་ནས་མཐོང་ངོ་། །མཐོང་ནས་མདུན་ན་འདོན་རྒན་པོས་
འདི་སྐད་ཅེས་སྨྲས་སོ། །ནོར་འདི་རྣམས་སུའི་ཡིན། ཁོ་བོ་ཅག་གིའོ།།
147



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
-
སུ་ལ་སྦྱིན། དཔུང་གི་གཙོ་བོ་དང་མདུན་ན་འདོན་ཁྱོད་ལ་དབུལ་བ་
ལགས་མོད། མདུན་ན་འདོན་རྒན་པོ་བཞིན་ཅུང་ཟད་འཛུམ་པས་
སྨྲས་པ། མིའི་བདག་པོའི་ཕོ་བྲང་བ་གམ་ཅན་གྱི་ནང་ན་ནོར་གྱི་
དབྱིག་དང་། ཡུལ་ཐམས་ཅད་ཀྱི་སྐྱེ་བོ་དང་ནོར་དང་དབང་ཐང་
ཀུན་སྔར་ནས་དཔུང་བའི་མཐུས་ངེད་ཀྱིས་བླང་ཟིན་ན་ཁྱོད་ཀྱིས་་་་
སླར་ཡང་ཅི་ཞིག་དབུལ། ཁྱོད་ཡུལ་བྷཾ་ག་ལ་ནས་འོང་བ་ཞིག་གམ་
འོན་ཏེ་གཞན་པ་ཞིག་ཡིན། ཁྱོད་རྣམས་མདུན་སའི་མྱ་ངམ་གྱི་ཐང་
གི་དབུས་ན་ཉལ་བའི་སྐྱེ་བོ་འདིའི་ཕྱི་བཞིན་འགྲོ་འདོད་དམ། ཞེས་
སྨྲས་པ་དང༌། ཁྱིམ་བདག་ཀུན་སྐྲག་ཅིང་སྔངས་པས་ཅི་ཡང་སྨྲ་མ་
ནུས་ཏེ་བཞོན་པ་སྒ་སྲབ་ཀྱིས་བརྒྱན་པ་རྒན་པོ་ལ་བྱིན་པ་དང་།
སྨྲས་པ། འོས་ཀྱི་ཡུལ་འདིའི་སྐྱེ་བོས་བཞོན་པ་རྣམས་ཞོན་ཡ་ལད་
རྣམས་བགོས་ནས་མཚོན་ཐོགས་ནས་གཡུལ་དུ་ཞུགས་པ་ནི་མཇལ་་་
གྱི། ཁང་པར་སོང་ལ་མཚོན་ཆ་དང་ཡ་ལད་བཟུང་ནས་ཁོ་བོ་ལ་
ཕྱག་འཚོལ་ཅིག ཉི་མ་གཞན་པ་ལ་ཡ་ལད་དང་མཚོན་ཆ་དབུལ་
ནས་ཕྱག་བྱས་པ་དང་། ཅི་ཁྱོད་ཀྱིས་ཕྱག་བྱས་པ་ནི་བྱ་རྣམས་ཀྱིས་
མཐོང་བར་བས་ཀྱི་སུ་ཞིག་གིས་མཐོང་། དཔུང་གི་སྐྱེ་བོའི་དབུས་སུ་
ང་ལ་ཕྱུག་མང་དུ་འཚོལ་ཅིག དེ་ཡང་རྒྱང་རིང་པོ་ནས་འཚོལ་
ཅིག དེ་བཞིན་དུ་ཕྱག་བྱས་པ་དང་། ད་ནི་ཁྱོད་ཅག་ཅི་ཡང་མ་
148



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཉེས་སོ་ཁང་པར་སོངས་ཤིག་ཅེས་བཏང་ངོ༌། །སྐབས་དེར་རོལ་མོ་
མཁན་ཕོ་བྲང་དུ་འོང་བ། སྔོན་བྱམས་ཤིང་འདྲིས་པའི་ཉན་ཐོས་
ཤིག་ཡོད་པ་དེ་དང་འཕྲད་ནས་རབ་ཏུ་ཡུས་པས་ངུ་ཞིང༌། དེ་མྱ་
ངན་གྱི་དབང་གིས་བྱ་ཐི་བའི་སྨྲ་བ་བཞིན་ལག་པ་ཐལ་མོ་སྦྱར་བས་
ཉན་ཐོས་དེའི་རྐང་བ་ལ་བཏུད་ནས་སྨྲས་པ། གནས་བརྟན་བདག་
ཆུ་གཙང་མའི་བཏུང་བ་འདོད་དོ། །དེས་ཆུ་གཙང་མ་བླུད་ནས་ཅི་
ཉེས་དྲིས་པ་ན། སྨྲས་པ། སྔོན་མ་མྱོང་བའི་སྡུག་བསྔལ་དེ་རིང་
ཉམས་སུ་མྱོང་བ་ལ་གཟིགས། དཔུང་གི་ཚོགས་ནི་འཕམ་པར་གྱུར་
ཏེ་སྐྱེ་བོ་མང་པོ་ནི་བསད། སྐྱེ་བོ་མང་པོ་ནི་བྱ་ཕུག་རོན་ཤི་བའི་སྤུ་
ལོང་རླུང་གིས་དེད་པ་བཞིན་དུ་ཕྱོགས་དང་ཕྱོགས་མཚམས་སུ་བྱེར་་
རོ། །ཞེས་སྨྲས་སོ། །གནས་བརྟན་དེ་ཡིད་མྱ་ངན་གྱི་དབང་གིས་
ཡུད་ཙམ་སྨྲ་བ་མེད་པར་རོལ་མོ་མཁན་གྱི་གདོང་ལ་བལྟས་ཏེ་སྨྲས་་་
པ། སྐྱེ་བོའི་ཚོགས་ཀྱི་བྱུང་བ་ནི་མཇལ་གྱིས་ཁྱོད་ཀྱི་སློབ་མའི་ཚོགས་
གང་དུ་ལུས་གང་དུ་བོར། རྔ་པ་ཊ་ཧ་གང་དུ་ལུས་གང་དུ་བོར།
རོལ་མོ་མཁན་གྱིས་སྨྲས་པ། བདག་གི་སློབ་མའི་ཚོགས་གང་ཡིན་པ་
དེ་ཡང་མྱ་ངམ་གྱི་ཐང་ཕ་གི་ན་ལུས། རྔ་པ་ཊ་ཧ་ཉེ་དུ་དང་འདྲ་བ་
གང་ཡིན་པ་དེ་ཡང་མྱ་ངམ་གྱི་ཐང་ཕ་གི་ན་ལུས་ཀྱི། ད་བདག་སྲོག་
གི་ལྷག་མ་ཅུང་ཟད་དང་ལྷན་ཅིག་འདིར་འོང་། གནས་བརྟན་གྱིས་
149



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྨྲས་པ། འཁོར་བ་འདི་ན་ངེས་པ་མེད་པ་སྟེ་ཁྱོད་ཀྱི་གནས་སྐབས་
འདི་འདྲ་ན་ད་ཡང་གང་གི་ཚེ་དུས་མི་རིང་བ་ན་མཐའ་འཁོབ་ཀྱི་་་་
རྒྱལ་པོས་ཡུལ་དབུས་ཀྱི་མི་བདག་འདིའི་རྒྱལ་སྲིད་བླངས་ནས་་་་་་་
བདུན་གསུམ་ཉི་ཤུ་རྩ་གཅིག་གི་བར་བཟའ་བཏུང་གི་དགའ་སྟོན་ལ་
སྐྱེ་བོ་བསྡུད་པ་དེའི་ཚེ། སྐྱེ་བོའི་དབུས་སུ་ཡུ་བུའི་མི་བདག་འདི་ལ་
ཇི་ལྟར་བྱ་བའི་རིམ་པ་བཞིན་ཁྱོད་ཀྱིས་གླུ་སྙན་པ་སྙན་པ་དག་ལེན་་
ནམ། རས་ཀ་ཤི་པ་དག་ཐོད་དུ་བཅིངས་ལ་ཁ་དོག་བཟང་པོ་ཨིནྡྲ་
ནི་ལ་ལྟར་སྔོ་ཞིང་གཡོ་བའི་གོས་གསར་བ་དག་གྱོན་ཏེ་རྔ་མྲྀ་ཏཾ་ཀའི་
སྒྲ་ལ་ཉན་བཞིན་དུ་སྒྲ་དང་ལྷན་ཅིག་ཁྱོད་ཀྱིས་གར་གྱི་གོམ་སྟབས་་་
དག་ལེགས་པར་བསྒྱུར་བར་བྱེད་དམ། མཐའ་འཁོབ་ཀྱིས་སྐྱེ་བོ་ངོ་
མི་ཤེས་པའི་དཔུང་གི་ནང་དུ་ཐོ་རངས་ཀྱི་དུས་སློབ་མའི་ཚོགས་་་་
དང་ལྷན་ཅིག་ད་དུང་ཡང་རྔ་པ་ཊ་ཧ་བསྐུལ་བ་ལ་ཁྱོད་ཡིད་མི་སྐྱོ་་་
འམ། ཞེས་སྨྲས་པ་ན། དེ་ལྟ་བུ་རྔོ་མི་ཐོགས་ཤིང་མི་སྤྲོ་ཡི། དེས་
གསེར་གྱི་སོར་གདུབ་གཡུའི་ཕྲ་བཏབ་པ་མཛུབ་མོ་ནས་ཕྱུང་ནས་་་་
གནས་བརྟན་ལ་བྱིན་ཏེ་རྐང་བ་ལ་བཏུད་ནས་སྨྲས་པ། གནས་
བརྟན་ད་ནི་བདག་གི་སློབ་མའི་ཚོགས་ལས་འགའ་ཞིག་ཤི་བར་གྱུར་
ན་འཕགས་པ་ཁྱོད་ཀྱིས་དེའི་མིང་ནས་ཕྱུང་སྟེ་བསྔོ་བ་མཛོད་ཅིག
གང་དག་གསོན་པ་དེ་དག་ནི་དེང་ནས་བཟུང་འདབ་ཆགས་བཞིན་་
150



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དུ་སྐྱེ་བོ་རང་ཉིད་ཀྱི་ཟས་འཚོལ་ཞིང་། སྐྱེ་བོ་རང་ཉིད་ཀྱི་གནས་
མལ་འཚོལ་བ་ཤེས་ཀྱིས་བདག་ཁ་ཆེའི་རྒྱལ་ཁབ་ཆེན་པོའི་ཕོ་བྲང་་་་
མ་མཐོང་གི་བར་དེང་སླན་ཆད་བཟའ་བཏུང་གི་དགའ་སྟོན་ལ་བལྟ་
བར་མི་བྱའོ། །དེང་སླན་ཆད་གར་བསྒྱུར་བར་མི་བྱེད། དེང་སླན་
ཆད་སྐྱེ་བོའི་མདུན་སར་གླུ་ལེན་པར་མི་བྱེད། དེང་སླན་ཆད་སྐྱེ་བོའི་
ནང་དུ་རྔ་པ་ཊ་ཧ་བརྡུང་བར་མི་བྱེད། སྙན་ངག་གི་བསྟན་བཅོས་
ལས་བསྙད་དེ་སྐྱེ་བོའི་བཞད་གད་སྒྲོག་པ་ཀུ་རེའི་གཏམ་མི་སྨྲ། དེང་
སླན་ཆད་སྐྱེ་བོའི་ནང་དུ་གླུ་སྙན་པ་མི་ལེན། དེང་སླན་ཆད་རས་ཀ་
ཤི་པ་ཐོད་དུ་བཅིངས་ལ་ཁ་དོག་བཟང་པོའི་གོས་གྱོན་ཏེ་རྐང་་་་་་
གདུབ་ཀྱི་གཡེར་ཁ་གཡོ་ཞིང་ཀུན་ནས་གཡོ་བར་བྱེད་པའི་གར་གྱི་་་་
གོམ་སྟབས་མི་བསྒྱུར། ཐོ་རངས་ཀྱི་དུས་སུ་མཐའ་འཁོབ་ཀྱི་དཔུང་
གི་ནང་དུ་རྔ་པ་ཊ་ཧ་བརྡུངས་པས་ཅི་ཞིག་བྱེད་དེ་མི་སྤྲོ། བདག་ཁ་
ཆེའི་ཡུལ་གྱི་ཉེ་དུ་ཡང་དྲན། གྲུ་ཡི་རྣ་བ་ཡུན་རིང་དུ། །འཛིན་པ་
བཏང་ནས་འགྲོ་བ་གང་། །མྱ་ངམ་ཐང་དུ་སླར་ངལ་བ། །ཆུ་ཀླུང་
གངྒཱའི་བསྔགས་པ་བརྗོད། །འདོད་པ་སྨིག་རྒྱུས་དྲངས་བའི་མཐར། །
སྐྱེ་བོ་རང་ཉིད་སྡུག་བསྔལ་ན། །སྔོན་གྱི་ལོངས་སྤྱོད་ཀུན་འབྱོར་དེ།།
ཁུ་བྱུག་བཞིན་དུ་ཡང་ཡང་སྨྲ། །ང་དང་པོ་ཡུལ་ཁ་ཆེའི་མིའི་བདག་
པོའི་གུར་ཀུམ་གྱི་མེ་ཏོག་ཀུན་ཏུ་རྒྱས་པའི་སྐྱེད་མོས་ཚལ་དུ། སློབ་
151



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མ་ཀུན་ལ་དང་པོ་གླུའི་ཡན་ལག་ཀུན་ཤེས་པར་བྱ་བའི་ཕྱིར་སྙན་་་་་
ངག་གི་བསྟན་བཅོས་དཔེའི་སྒོ་ནས་དོན་གཏན་ལ་དབབ་པ་དང་།
དོན་རྒྱན་དང་། སྒྲ་རྒྱན་དང་། གབ་ཚིག་དང་། ཟླ་བོའི་དངོས་པོའི་
དཔེ་དང་། ཕུལ་བྱུང་དང་། རབ་རྟོགས་དང་། བྱ་བའི་རང་བཞིན་
བརྗོད་པ་དང་། གཟུགས་ཀྱི་རང་བཞིན་བརྗོད་པ་དང་། གཟུགས་
ཅན་དང་། མེ་ཏོག་ཕྲེང་འཛིན་དང༌། གསལ་བྱེད་དང་། གོམ་པ་
འཕྱོར་པོས་འགྲོ་ཞིང་སྐྱེ་བོའི་བཞིན་ལ་ནན་གྱི་བལྟ་བར་བྱས་ཏེ། སྐྱེ་
བོ་འདིའི་བཞིན་ར་སྐྱེས་རྒན་པོ་འདྲ་བ་སྨ་ར་ཡུག་ཡུག་བྱེད་པ་སྣང་་
ངོ༌། །ངའི་ཡབ་རྒན་པོས་ཧེ་ཧེ་ཞེས་སྒྲོག་པ་དང༌། སློབ་མའི་ཚོགས་
དང་སྐྱེ་བོ་ཀུན་ཡིད་ལ་དགའ་བའི་དགའ་སྟོན་ཤེས་པ་ཇི་དང་ཇི་་་་་
འདྲ་བ་དེ་དང་དེ་ལ་ལན་འདོན་པ་ནི་འདི་དང་འདི་སྨྲའོ་ཞེས་སློབ་
མ་ལ་སློབ་པར་བྱེད་པ་དང་། རས་ཀ་ཤི་པ་ཐོད་དུ་བཀྲི་བ་འདི་ལྟ་
སྟེ། ཟླུམ་པོར་བཀྲི་བ་སྟོད་ཧོར་འདྲ་བ་དང༌། སྐེད་ཉག་ཏུ་བཀྲི་བ་
ཡུལ་བྷཾ་ག་ལ་བཞིན་དང་། མཐོན་པོར་བཀྲི་བ་བ་ད་རའི་རྗེས་སུ་
མཐུན་པ་དང་། ཡོན་པོར་བཀྲི་བ་སྟེ་ལང་ཀའི་རྗེས་སུ་མཐུན་པ་
དང༌། ཀུ་རེའི་སླད་དུ་ཤིན་ཏུ་ལྷོད་པོར་བཀྲི་བ་ཆང་གིས་མྱོས་པ་
ལྟར་བྱེད་པ། གོས་བགོ་བ་ལེགས་པར་ཆུ་ཞེང་གབ་པ་དང་། རིང་
ཞིང་རིང་བ་ས་ལ་འདྲུད་པ་བཞད་གད་སྒྲོག་པ་བསྐུལ་བར་བྱེད་པ་་་
152



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
-
དང་། གསེར་གྱི་ཀན་པ་ཎ་བཅུ་རི་བ། ལ་ཧོར་གྱི་སྐེ་རགས་དག་
ལེགས་པར་བཅིངས་པ་དང་། ཡོན་པོར་བཅིངས་པ་ཆང་གིས་ར་རོ་
བ་ལྟར་བྱེད་པ་དང་། གར་དལ་བུས་བསྒྱུར་བ་དང་། སྤྲིན་གྱི་སྒྲས་
བསྐུལ་བའི་རྨ་བྱ་བཞིན་དུ་ཀུན་ནས་མྱུར་བ་མྱུར་བར་གར་གྱིས་་་་་་
གོས་གདུགས་བཞིན་གཡོ་ཞིང་བསྐོར་བར་བྱེད་པ་དང༌། རྔ་མུ་
རཉྫིའི་སྒྲ་དང་མཐུན་པར་བསྒྱུར་བ་དང་། འཐེང་པོའི་ཟོལ་གྱིས་རྔ་
སྒྲ་དང་མཚུངས་པར་འགྲོ་བ་དང་། མཚན་མོ་རྐུན་པོ་ལྟར་འཇབ་
བུས་འགྲོ་བ་གར་གྱི་གོམ་སྟབས་ཅི་ཡང་བསྒྱུར་བ་ཡིན་ན། ད་ལྟ་ལྷ་
མིན་གཡུལ་ལས་ཕམ་པ་ལྟ་བུ་ལུས་རྨས་པའི་སྡུག་བསྔལ་གྱི་ཚོར་བ་་་
མྱོང་བ་སྐྱེ་བོའི་ཚོགས་འདིའི་ནང་དུ་འདུག་པ་བདག་མི་འདོད་དོ། །
ལྷ་མིན་གཡུལ་ལས་འཕམ་པ་དང་འདྲ་བའི་སྐྱེ་བོ་འདིའི་ནང་ན་་་་་་་
བཟའ་བ་ཡིད་ལ་མི་འོང་ངོ་སྙམ་ནས། གནས་བརྟན་དེས་ཉིན་མོ་
འཆགས་ཤིང་མདོ་སྡེ་ཁ་ཏོན་བྱ་བའི་གནས་དབེན་པ་ཞིག་ཡོད་པ་་་་
དེ་ན་རོལ་མོ་མཁན་བོས་ནས་ཟན་ཟོས་ནས་ཟན་གྱི་ལྷག་མ་དག་་་་་་
བྱིན་པ་དེ་མྱང་བར་བྱས་ཏེ་ཕྱོགས་དེ་ནས་འཕགས་ནས་སྔར་རང་་་་
གི་རོལ་མོའི་ཁང་བར་སོང་བ་དང་སུ་ཡང་མེད་པ་བྱ་ཙ་ཤ་ཟས་་་་་
འཚོལ་དུ་སོང་བའི་ཁྱིམ་དང་འདྲ་བར་རིག་ནས་ལྷག་པར་ཡང་ཡིད་
སྐྱོ་བས་དེའི་ཚེ་ཚིགས་སུ་བཅད་པས་སྨྲས་པ། སྦྲང་རྩིའི་ཆང་གིས་
153



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བཏུང་བ་ལ། །འདུ་བ་བུང་བས་བརྟེན་འོས་པ། །དགའ་ཚལ་རྣམ་
པ་ལྟ་བུའི་ནང་། །གླུ་མཁན་དག་གིས་གླུ་བླངས་པ། །ང་ཡི་ཕྱིས་ནས་
གང་དུ་ཐོས། །འཁོར་བ་སྒྱུ་མས་འདི་ན་བསླུས། །དེ་ཡང་གར་གྱི་དོ་
ར་ན་འགྲོ་འདོད་པ་ཞིག་བྱུང་ནས་སོང་བ་དང་། དེ་ནའང་སུ་ཡང་
མེད་པ་གླང་པོ་ཆེ་ནགས་སུ་བྲོས་པའི་བྲེས་དང་འདྲ་བར་རིག་ནས་་་
ངུ་ཞིང་སྨྲས་པ། ཆོས་བཟང་ལྷ་ཡི་མདུན་ས་བཞིན། །གསེར་གྱི་རྐང་
གདུབ་གདུབ་བུའི་སྒྲ། །སྙན་པར་གྲག་བཞིན་གར་བྱེད་པ། །གར་
མཁན་ང་ཡི་སློབ་མའི་ཚོགས། །སླན་ཆད་བདག་གིས་གང་དུ་མཐོང་།
འཁོར་བ་རྨི་ལམ་འདྲ་བས་བསླུས། །ཡང་བསམས་པ། ཕྱི་མའི་
སྐྱབས་ནི་སངས་རྒྱས་དང་ཆོས་དང་དགེ་འདུན་ཡིན་ན། ད་ནི་
བདག་གིས་བལྟ་བར་བྱ་སྙམ་ནས་གཙུག་ལག་ཁང་དུ་སོང་བ་དང་། །
སྔོན་དགེ་འདུན་བསོད་སྙོམས་གྱི་སླད་དུ་ལྗོངས་རྒྱུ་བ་ལྷུང་བཟེད་་་་
བསྟན་པ་དེའི་ཚེ་ལྷུང་བཟེད་དུ་ཟས་རོ་བརྒྱ་དང་ལྡན་པས་ཡང་་་་་་་
ནས་ཡང་དུ་བཀང་བར་བྱེད་དབུལ་བར་བྱེད་པ་དེའི་ཚེ་ལག་པའི་་་
པདྨ་དྲི་མ་མེད་པ་སླར་ཡང་ཆུ་གཙང་མས་དག་པར་བྱས་ནས། སྦྱིན་
པ་སྩོལ་བའི་ཁྱིམ་བདག་དད་པ་ཅན་དང་ཉེ་དུ་ཀུན་བྱ་ཐི་བའི་ཕྲུ་གུ་
བྱུང་ནས་རིང་པོར་མ་ལོན་པ་ཟས་འཚོལ་དུ་སོང་བ། ཁྲས་བཟུང་
ཞིང་བསད་དེ་ཟོས་པའི་ལྷག་མ་བཞིན་དུ་མྱ་ངམ་གྱི་ཐང་དུ་ཉམས་་་
154



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པ་རྒྱང་རིང་པོ་ནས་མཐོང་བའི་ཉེ་བར་ལེན་པ་དེས། འཁོར་བ་རྨི་
ལམ་འདི་ལ་དེ་རིང་རྨི་ལམ་ངན་པ་འདི་གཟོད་མཐོང་ངོ་སྙམ་ནས།
དགེ་འདུན་རྣམས་ཐུགས་ཕྱུང་བས། སྟན་ལས་བབས་ཏེ་ཀུན་ནས་
གྲང་བའི་དགུན་གྱི་དུས་ཀྱི་བྱ་ངང་པ་ཚང་དུ་ཉལ་བ་བཞིན་སྐྱི་བུང་་
བྱེད་དེ་ཁ་རོག་ཏུ་འདུག་པ་མཐོང་ངོ༌། །མཐོང་བའི་མོད་ལ་མཆི་མ་
བྱུང་སྟེ་ཚིགས་སུ་བཅད་དེ་སྨྲས་པ། འཁོར་བ་ཆུ་གཏེར་གཡོ་བའི་
ནང༌། །འགྲོ་བའི་ལུས་དང་དེ་ཡི་དཔལ། །ཟ་ཞིང་ཟད་པར་བྱེད་པ་
པོ། །ཆུ་སྲིན་རྒན་པོའི་ལུས་ལྟ་བུ། །བགང་བར་དཀའ་བ་འཇིགས་
ལ་ལྟོས། །ཞེས་དེས་གཞན་འགའ་ཞིག་ཡང་སྨྲ་བར་འདོད་ན་མཆི་མ་
འཁྲུགས་ནས་ཇི་ལྟར་རྐྱལ་མཁན་ཆུ་རླབས་ཀྱིས་བསྔངས་པ་བཞིན་་་་
དུ་ཀུན་ནས་བསྔངས་ཏེ་སྨྲ་བར་རྔོ་མ་ཐོགས་ཏེ་གཙུག་ལག་ཁང་གི་་་
ཕྱི་རོལ་ཏུ་སོང་ནས་ཕྱོགས་དབེན་པ་ཞིག་ཏུ་རིང་མོ་ཞིག་འདུག་་་་་་
ནས་བསམས་པ། སྔོན་མི་བདག་འདིའི་ཡུལ་གྱི་སྙན་པ་དང་དཔལ་
གྱི་སྙན་པ་ཡུལ་ཁ་ཆེའི་ཚོགས་ཀྱི་གླུར་བླངས་པ་ཐོས་ནས་ཡུལ་གྱི་་་་་
དགེ་མཚན་བལྟ་བ་དང་། ཡུལ་གྱི་འབྱོར་བ་ལ་བལྟ་བ་དང་། མིའི་
བདག་པོའི་དཔལ་ལ་བལྟ་བའི་སླད་དུ་འདིར་འོང་བ་ན། སའི་
བདག་པོས་བདག་ལེགས་པར་བསྲུང་ཞིང་བདག་གི་ཉེ་བར་མཁོ་་་་
བའི་ཡོ་བྱད་ཀུན་འདིའི་མཛོད་ནས་བླང་བླང་བའི་ལག་པའི་གདུབ་་
155



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བུའི་སྒྲ་ཉིན་དང་མཚན་དུ་མུ་ཅོར་སྒྲོག་པ་དེ་ལ་རྗེས་སུ་བསམ་ན།
ད་ཡང་མི་བདག་ལ་བལྟ་བར་མ་བྱས་པར་འགྲོ་བ་ནི་བདག་མིའི་་་་་
རང་བཞིན་བཟང་པོ་མ་ཡིན་ནོ་སྙམ་ནས་བ་གམ་མཐོན་པོའི་རིན་་་་
པོ་ཆེའི་ཐེམ་སྐས་ལ་འཛེགས་ནས་ནོར་བུའི་སྒོ་གླེགས་ཅུང་ཟད་ཁ་་་
ཟུམ་པ་ཉིན་མོའི་མཐའི་པདྨ་དང་འདྲ་བ་བསལ་ནས་ནང་དུ་སོང་་་་
བ་དང་། མི་བདག་གསེར་གྱི་ཁྲི་ལ་ནོར་བུའི་འབབ་སྟེགས་ཅན་ལས་
བབས་ནས་གུད་དུ་འདུག་པ་གྲིབ་མས་གཉིས་པ་དང་བཅས་པ་་་་་་་
བཞིན་ནོག་ནོག་པོར་འདུག་པ་མཐོང་ནས། སྨྲས་པ། བདག་གིས་
རྙེད་པ་གང་ཅུང་ཟད་ཅི་མཆིས་པ་ནི་ཁྱོད་ཀྱི་དྲིན་ཡིན། ད་ནི་ཕོ་
བྲང་འདི་གླུ་གར་གྱི་དུས་ལས་ཡོལ་བ་ལ་གཟིགས། ལྷ་མཁྱེན་པར་
མཛོད་ཅིག ད་བདག་ཡུལ་དུ་འགྲོའོ། མིའི་བདག་པོས་གསེར་གྱི་
སྣོད་ནས་གསེར་སྙིམ་པ་གང་བཅུས་ནས་རོལ་མོ་མཁན་གྱི་སྙིམ་པ་་་
བཀང་ནས། སྨྲས་པ། ད་འགྲོ་བའི་དུས་ཤེས་པར་གྱིས་ཤིག ཅེས་
སྨྲས་སོ། །དེ་ནས་གོམ་པ་བདུན་ཕྱིར་ནུར་ནས་སའི་བདག་པོའི་
བཞིན་རས་ལ་བལྟས་ན་ནོག་ནོག་པོར་འདུག་པ་དེ་ཡང་མཐོང་ངོ༌། །
མཐོང་ནས་རིན་པོ་ཆེའི་འབབ་སྟེགས་ལས་བབས་ཏེ་གཅིག་པུར་་་་་་
ཚིགས་སུ་བཅད་པས་སྨྲས་པ། ལྷ་མོའི་ལག་པས་ཡང་ཡང་རོལ་པ་ཡི།།
ཤིན་ཏུ་བསིལ་བ་གསེར་གྱི་བུམ་པ་ནི། །ཡོངས་སུ་གང་བ་བརྒྱ་ཡིས་
156



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དག་བྱས་པ། །སྔོ་ཞིང་གཡོ་བ་རིན་ཆེན་རྣ་ཆ་ཟུང་། །མཛེས་པར་
འཛིན་བྱེད་དྲི་བཟང་དྲི་ཡིས་བྱུགས། །བཻ་ཌཱུརྱ་ཡི་མེ་ལོང་བལྟ་བའི་
བཞིན། །དེ་རིང་བཅུ་གཉིས་ལོན་པའི་འཁར་བའི་སྣོད། །ངན་པ་
བཞིན་དུ་རང་གི་ཉེས་པའི་གཡའ། །མྱ་ངན་གསལ་བར་འཛིན་པ་
འདི་ནི་ཅི། །དེས་གཅིག་པུར་ཚིགས་སུ་བཅད་པ་འདི་གླུར་ལེན་
བཞིན་དུ་ཕྱོགས་དེ་ནས་འཕགས་ཏེ་འགྲོ་རན་ནས། གཙུག་ལག་
ཁང་གི་ཕྱི་རོལ་ན་སྔར་འདྲིས་འདྲིས་པའི་གནས་བརྟན་འཆགས་་་་་
པའི་ས་གཞི་ལ་འཆགས་ཤིང་ཁ་ཏོན་བྱེད་པའི་གནས་དབེན་པ་དེ་་་
ན་སོང་ནས་རོལ་མོ་མཁན་གྱིས་སྨྲས་པ། འཕགས་པ་མི་བདག་བལྟ་
བའི་སྐབས་རྙེད་ཀྱི་ད་ནི་རང་ཡུལ་དུ་འགྲོའོ། །འཇིག་རྟེན་ན་ལྷ་
དང་མིའི་ཕྱག་གི་གནས་ནི་སངས་རྒྱས་དང་ཆོས་དང་དགེ་འདུན་་་་་
ལགས་ཀྱིས། འཕགས་པ་ཐུགས་བརྩེ་བའི་སླད་དུ་ཆོས་ཀྱི་བགོ་སྐལ་
སྩོལ་ཅིག དེའི་ཚེ་ཚིགས་སུ་བཅད་དེ་སྨྲས་པ། རྫིང་བུ་མ་དྲོས་པ་
ཡི་ངོགས། །དགྲ་བཅོམ་གསོ་སྦྱོང་བླངས་པ་ལྟའི། །ཚོགས་ཀྱི་ཆོས་
སྙན་སྒྲོག་པ་དེ། །སླན་ཆད་བདག་གིས་གང་དུ་ཐོས། །ཚོགས་བཞིན་
བདག་གིས་ཕྱག་བྱའི་གནས། །ཆོས་ཀྱི་སྐུ་དེ་སྦྱིན་པར་མཛོད། །ཅེས་
སྨྲས་པ་དང༌། ཉན་ཐོས་དེ་ཡང་མང་དུ་ཐོས་པ་ཡིན་པས་དེ་བཞིན་
དུ་བྱའོ། །ཞེས་སྨྲས་པ་དང་། རོལ་མོ་མཁན་གྱིས་རས་ཀ་ཤི་པ་ཐོད་
157



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དུ་བཅིངས་པ་བཀྲོལ་ནས་དད་པའི་རྟེན་དུ་བྱང་ཆུབ་ཀྱི་ཤིང་གི་ལོ་་་
མ་འགའ་ཡོད་པ་དེ་བཟུང་ནས་བསྡད་པ་དང་། དེ་ལ། རྣམ་དག་
སྐུ་མངའ་མཆོག་ཏུ་གཟུགས་བཟང་བ། །ཡེ་ཤེས་རྒྱ་མཚོ་གསེར་གྱི་
ལྷུན་པོ་འདྲ། །གྲགས་པ་འཇིག་རྟེན་གསུམ་ན་ལྷང་ངེ་བ། །མགོན་
པོ་མཆོག་བརྙེས་ཁྱོད་ལ་ཕྱག་འཚལ་ལོ། །ཞེས་པ་དང་། མགོན་པོ་
ཐུགས་རྗེ་ཆེ་ལྡན་པ། །ཐམས་ཅད་མཁྱེན་པ་སྟོན་པ་པོ། །བསོད་
ནམས་ཡོན་ཏན་རྒྱ་མཚོའི་གཞི། །དེ་བཞིན་གཤེགས་ལ་ཕྱག་འཚལ་
ལོ། །དག་པ་འདོད་ཆགས་བྲལ་བའི་རྒྱུ། །དགེ་བས་ངན་སོང་ལས་
གྲོལ་ཞིང་། །གཅིག་ཏུ་དོན་དམ་མཆོག་གྱུར་པ། །ཞི་གྱུར་ཆོས་ལ་
ཕྱག་འཚལ་ལོ། །གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་
ལ་རབ་ཏུ་གུས། །ཞིང་གི་དམ་པ་ཡོན་ཏན་ཞིང་། །དགེ་འདུན་ལ་
ཡང་ཕྱག་འཚལ་ལོ། །ཞེས་སྨྲས་པ་དེ་རོལ་མོ་མཁན་གྱིས་ཁ་ཆེའི་ཡི་
གེར་ཕབ་ནས་བྱང་ཆུབ་ཤིང་གི་ལོ་མ་ལ་བྲིས་པ་དེ་བཟུང་ནས་་་་་་་
ཚོགས་ན་སྤྱོད་པ་ཀུན་ལ་ཕྱི་མ་མེད་པའི་ཕྱག་བྱས་ཏེ། ཡུལ་ངན་པ་
རྩྭ་བཞིན་དུ་བཏང་ནས་རང་ཡུལ་དུ་སོང་ངོ༌། །
དེ་ནས་ཉི་མ་གཞན་པ་ལ་ཚོགས་ན་སྤྱོད་པ་ཀུན་ལ་སྔར་རོལ་མོ་
མཁན་ལ་ཆོས་སྟོན་པའི་གནས་བརྟན་དེས་འདི་སྐད་ཅེས་སྨྲས་སོ། །
ཀྱེ་ད་ནི་དུས་མི་རིང་བར་ཕ་རོལ་གྱི་དཔུང་གིས་མི་བདག་འདི་རྒྱལ་་
158



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྲིད་ལས་ཕྱུང་བའི་གནས་སྐབས་དེ་ཡུ་བུས་བལྟ་བར་མི་བྱའོ། །ཕ་
རོལ་གྱི་དཔུང་གི་གཙོ་བོ་ལ་ལམ་གཡར་བར་རིགས་སོ། །ཞེས་ཐམས་
ཅད་ཀྱི་དེ་བཞིན་དུ་བློ་མཐུན་ཏེ། སྐད་གཉིས་སྨྲ་བ་སྔོན་ཡུ་གུར་གྱི་
ཡུལ་ནས་འོངས་པ་ཞིག་མི་བདག་གི་ཕོ་བྲང་འཁོར་བ་ན་ཡོད་པ་དེ་་
སྦྲན་ཏེ་འོངས་པ་དེས་གནས་བརྟན་བདག་གིས་བགྱི་བ་ཅི་ཞིག་གིས་
སླད་དུ་སྐྲུན། སྨྲས་པ་ན། གནས་བརྟན་གྱིས་དེ་ལ་དངུལ་གྱི་ཀརྨ་པ་
ཎ་གསུམ་བྱིན་ནས་སྨྲས་པ། ཁྱོད་སོང་ལ་ཕྱི་རོལ་གྱི་དཔུང་གི་གཙོ་
བོ་ལ་ངས་འཕྲིན་བསྐུར་བ་འདི་སྐད་དུ། སྔོན་མི་བདག་གི་ཚོགས་ན་
སྤྱོད་པ་ཀུན་ལ་རེ་མོས་ཀྱི་མཆོད་ཅིང་གསུང་རབ་སྒྲོག་པ་ཡིན་པའི་་་
ལུགས་དེས་ཚོགས་ན་སྤྱོད་པ་ཁོ་བོ་ཅག་ཡང་རྒྱལ་བའི་གསུང་རབ་
བསྒྲགས་ནས་ཡུན་རིང་མོ་ཞིག་ལོན་ཏེ། ད་གཙུག་ལག་ཁང་དུ་སླར་
འགྲོ་བའི་ལམ་གཡར་བར་མཛོད། ཅེས་འཕྲིན་བསྐུར་བ་དེ་སྐད་
གཉིས་སྨྲ་བས་དཔུང་གི་གཙོ་བོ་ལ་བསྙད་པར་འདོད་ན་སྐབས་མ་་་་
རྙེད། ཡུ་གུར་གྱི་མདུན་ན་འདོན་རྒན་པོ་ཞིག་ལ་བསྙད་པ་ན། དེས་
སྨྲས་པ། དོན་ཆུང་ངུ་འདི་འདྲ་བ་མི་བདག་ལ་སྨྲ་མི་དགོས་ཀྱིས། །
སང་ནམ་ལངས་པ་དང་ཉིན་གཅིག་ལྡངས་པའི་བཟའ་བ་དང་ལྷན་་
ཅིག་སྔོན་འདུག་པའི་གནས་སུ་སོངས་ཤིག ངས་ལམ་གཡར་བ་
གང་ཡིན་པའི་བསོད་ནམས་ཀྱི་དགེ་བ་ལ་བསྔགས་པར་བྱོས་ཞེས་ཕོ་
159



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉ་དེ་སླར་བཀྱེ་བ་དེས་ཅི་དང་ཅི་ཡིན་པ་གནས་བརྟན་ལ་སྨྲས་པ་་་་
དང༌། ཚོགས་ན་སྤྱོད་པ་དེ་དག་རྒྱལ་བའི་གསུང་རབ་རྒྱ་མཚོའི་
ཚོགས་ཕྱོགས་གཅིག་ཏུ་གཙུག་ལག་ཁང་གི་ཁྲི་ལ་བཞག་སྟེ་ཕྱག་བྱས་
ནས་ནམ་ལངས་པ་དང་རང་གི་གནས་སུ་ཉིན་གཅིག་ལྡངས་པའི་་་་
ཟས་ཁྱེར་ཏེ་རང་གི་གནས་སུ་སོང་ངོ༌། །ཀྱེ་ཀུན་ཏུ་བཟང་པོ་རྒྱལ་
པོའི་རྒྱལ་སྲིད་ཀྱི་དཔལ་གང་ཡིན་པ་དེ་ནི་སྡིག་པས་ཉེ་བར་སྦགས་་་
པ་ཟས་དུག་ཅན་སྦྲང་རྩིས་ཁ་བསྒྱུར་བ་དང་འདྲ་བ་ཅི་ཞིག་ན་སྡུག་
བསྔལ་གྱི་ཚོར་བ་དྲག་པོ་ལུས་འདི་ཉིད་ཀྱི་སྟེང་དུ་འབབ་པར་བྱེད་་་
པ་གང་གི་ཚེ་འཆི་རྐྱེན་ངན་པས་འཆི་ཞིང་འཇིག་རྟེན་ཕ་རོལ་ངན་་་
འགྲོའི་འགྲོ་བའི་ནང་དུ་འབབ་ཆུ་དྲག་པོའི་ཤུགས་ཀྱིས་ཁྱེར་བའི་སྐྱེ་
བོ་སྐྱབས་མེད་པ་ཇི་འདྲ་བ་དེ་འདྲའོ། །ཉེས་མེད་སྐྱེ་བོའི་དཔལ་
དང་ཡུལ། །ཕྲོགས་ནས་རིགས་ངན་གདོལ་བར་བྱིན། །རླུང་གི་ཟློག་
ཕྱོགས་གཏོར་བའི་རྡུལ། །འཐོར་བ་པོ་ཡི་བཞིན་ལ་འབབ། །ཞེས་
སྨྲས་པ་དང་། ཀུན་ཏུ་བཟང་པོས་འཇིག་རྟེན་དབང་ཕྱུག་ལ་འདི་
སྐད་ཅེས་སྨྲས་སོ། །དེ་དེ་བཞིན་ནོ། །དེ་དེ་བཞིན་ཏེ། རྒྱལ་སྲིད་ཀྱི་
ཉེས་པ་ཀུན་ཁྱོད་ཀྱིས་མཐོང་ངོ༌། །འཁོར་བའི་རང་བཞིན་ཀུན་ཤེས་
སོ། །རྒྱལ་པོའི་རྒྱལ་སྲིད་ཅི་ཙམ་དུ་ཆེ་ཞིང་མཐོ་བ་དེ་ཙམ་དུ་སྐྱེ་
བོའི་ཚོགས་ཆེན་པོ་འཇོམས་པ་དང་རྡེག་པ་དང་སྡུག་བསྔལ་གྱིས་་་་
160



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མནར་བ་མང་བ་དེ། དཔེར་ན། དབྱར་གྱི་དུས་གླང་པོ་ཆེའི་ཤིང་རྟ་
མཐོ་ཞིང་ཡངས་པ་ལམ་པོ་ཆེར་ཕར་འདྲེན་པ་ན་ཡང་སྲོག་ཆགས་་་
ཕྲ་མོ་གྲངས་ཀྱིས་མི་ལང་བ་འཇོམས་པར་བྱེད། སྲོག་དང་བྲལ་བར་
བྱེད་ཅིང་ཀུན་འཇོམས་པར་བྱེད། ལམ་པོ་ཆེའི་རྡོ་བ་ཀུན་རྒྱ་མཚོའི་
ངོགས་ཀྱི་བྱི་རུའི་ཚལ་བཞིན་ཀུན་ནས་ཁྲག་གིས་དམར་བར་བྱེད་ལ།
གླང་པོ་ཆེའི་ཤིང་རྟ་སླར་ལྡོག་ཅིང་འོངས་པ་ནའང་སྲོག་ཆགས་ཕྲ་་་
མོ་གྲངས་ཀྱིས་མི་ལང་བ་བགྲང་བ་ལས་འདས་པ་བསྣུར་ཅིང་ཤིང་་་་
རྟའི་འཕང་ལོས་ཕྱེ་མར་འཐག་ཞིབ་མོར་བསྐུར་བར་བྱས་ཏེ་ལམ་པོ་
ཆེའི་རྒྱ་མཚོའི་ངོགས་ཀྱི་བྱི་རུའི་ཚལ་བཞིན་དུ་རྡོ་བའི་ཚོགས་ཁྲག་་་་
གིས་དམར་བར་བྱས་པ་དེ་བཞིན་དུ་ཉེས་པ་མང་ངོ་། །འཁོར་བ་སྤུ་
གྲིའི་འཁོར་ལོ་ལ། །ཞོན་པར་བྱེད་པའི་སྐྱེ་བོ་དེ། །རང་གིས་ཉེས་
བྱས་མ་ཟད་པར། །དེ་སྲིད་སྡུག་བསྔལ་ཟད་མི་འགྱུར། །མི་བདག་
སྡུག་བསྔལ་ཆུ་ཀླུང་བཞིས། །ངལ་གསོ་མེད་པ་གནས་མེད་པ། །འགྲོ་
བ་ངན་འགྲོར་ཁྱེར་བ་ན། །ཉེ་དུས་མ་ཡིན་མཛའ་བཤེས་མིན། ། །
སྔོན་ཡུལ་དབུས་ཀྱི་སྙན་པ་མཐའ་འཁོབ་མཁར་ཁའི་རྒྱལ་ཕྲན་་
གྱི་མདུན་ན་འདོན་དེས་བྱ་མ་རྟ་ལས་ཐོས་ཏེ་ཡིད་མགུ་བས་རྒྱལ་་་་་
ཕྲན་གྱི་མདུན་སར་སོང་ནས་འདི་སྐད་ཅེས་སྨྲས་སོ། །ཀྱེ་མི་བདག་
ཡུལ་དབུས་འབྱོར་པ་རྒྱས་པ་ཁྱིམ་ཕྱུག་ཅིང་རྟ་ཕྱུགས་མང་པོ་ར་་་་་
161



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བར་མི་ཚུད་པ་ཡོངས་སུ་བཟུང་བ་མེད་པ་ད་ལྟ་རི་དྭགས་དང་་་་་་་་
འགྲོགས་ཤིང་འགྲོའོ། །ཞེས་བདག་གིས་ཐོས་ན། ལྷས་འདི་ལ་ཅི་
ཞིག་དགོངས། ཡུ་བུས་དཔུང་བཞོན་པས་འགྲོ་བ་ལམ་དུ་སྒྱུ་རྩལ་གྱི་
རྩེད་མོས་འགྲོ་བ་དེ་ལ་ངལ་བ་ཅི་ཞིག་ཡོད། དེའི་ཚེ་ཚིགས་སུ་
བཅད་པ་འདི་སྨྲས་སོ། །མཁའ་ལ་མཁའ་ལྡིང་དབང་པོས་རབ་ཞོན་
ཏེ། །ཅི་ཙམ་ཉེ་བར་མཁོ་བ་ལག་འགྲོ་དག །རིམ་གྱིས་བླངས་ཤིང་
ཟ་བར་བྱེད་པ་བཞིན། །བོད་ཡུལ་དཔལ་དེ་ལག་པའི་སྣོད་བཞིན་དུ།
བླང་བར་འོས་ཀྱི་མྱ་ངམ་ཐང་འདི་ན། །དཀའ་ཐུབ་པ་བཞིན་ཉོན་
མོངས་འཚོ་བས་ཅི། །ཞེས་སྨྲས་པ་དང་། རྒྱལ་ཕྲན་ངན་པ་གསུས་
པོ་ཆེ་མིའུ་ཐུང་རབ་ཏུ་དགའ་སྟེ་རོ་སྟོད་བསངས་ནས་སྨྲས་པ།
མདུན་ན་འདོན་དཔུང་གི་ཚོགས་ནུབ་ཕྱོགས་བོད་ཡུལ་དབུས་སུ་་་་་
འགྲོའོ་བཞོན་པ་དག་བཟུང་ཞིག ཅེས་སྨྲས་པ་དང་། དེ་ནས་རྒྱལ་
ཕྲན་ངན་པ་དཔུང་དང་ལྷན་ཅིག་ནུབ་ཕྱོགས་ཀྱི་ལམ་པོ་ཆེ་མྱ་ངམ་་་
གྱི་ཐང་དུ་སོང་སྟེ་དེ་ན་རི་དྭགས་ཉེས་པ་མེད་པ་ཀུན་བདའ་བར་་་་་
བྱེད། ལ་ལའི་ཁྱོ་བསད། ལ་ལའི་ཆུང་མ་བསད། ལ་ལའི་བུ་དང་ལ་
ལའི་བུ་མོ་དག་གསོད་པར་བྱེད། གྲོག་སྦུར་ཉམ་ཆུང་བ་ཀུན་རྟ་རྨིག་
གིས་རབ་ཏུ་རྫི་བར་བྱེད་ཉམས་པར་བྱེད་བཞིན་དུ་ཡུལ་དང་ཉེ་་་་་
བར་ཕྱིན་པ་དེའི་ཚེ་རེ་བའི་ཁྱིམ་པ་རི་དྭགས་གསོད་པ་གཉིས་ལམ་་་
162



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པོ་ཆེར་སོང་བ་མཐའ་འཁོབ་ཀྱི་དམག་མིའི་སྐྱེ་བོ་ཞིག་གིས་རྒྱང་་་་་་
རིང་པོ་ནས་མཐོང་སྟེ་སྨྲས་པ། ཀྱེ་ད་ནི་ཡུལ་དབུས་དང་ཉེ་འོ། །སྐྱེ་
བོ་རྔོན་པ་གཉིས་ལམ་བོ་ཆེར་རྔོན་གྱི་བྱ་བས་ངལ་ཏེ་སླར་ལྡོག་པ་ཕ་
གི་གཟུང་ཞིག བརྡུང་བར་བྱས་ན་འདིའི་ཚིག་གི་ཡུ་བུས་ལམ་གྱི་
བཟའ་བ་རྙེད་པར་འགྱུར་རོ། །དེས་ཚིགས་སུ་བཅད་པས་སྨྲས་པ།
གང་དུ་རྔ་ནི་མུ་རཉྫི། །མ་བརྡུངས་པར་ནི་སྒྲ་མི་འབྱིན། །སྐྱེ་བོ་འདི་
ཡང་བཟུང་བྱས་ནས། །དབྱུག་གུས་ཡང་ཡང་བསྣུན་པ་ན། །ཡུལ་
གང་དུ་ནི་ནོར་ཡོད་པ། །ཕྱོགས་དེ་འདི་ཡིས་སྟོན་པར་བྱེད། །དེ་
སྐད་ཅེས་སྨྲས་ནས། བཞོན་པ་ཤིན་ཏུ་མགྱོགས་པའི་རྟ་པའི་ཚོགས་
ཀྱིས་དེད་ནས་བཟུང་བར་བྱས་ཏེ་ལྕག་གི་ལྕག་མ་ཕྲ་མོ་སྦྲུལ་དང་་་་་་
འདྲ་བས་བསྣུན་པར་བྱས་པ་དང་། རྔོན་པ་གཉིས་ཀྱིས་སྨྲས་པ།
བདག་ལ་བསྣུན་པས་ཅི་ཞིག་བྱེད། འདི་ནས་མཐོང་བའི་མཚོ་ཆེན་
པོ་འདིའི་ཕྱོགས་སུ་ཡུ་གུར་གྱི་རྒྱལ་ཕྲན་གསུམ་བག་ཕབ་སྟེ་བཞོན་་་་
པ་རྣམས་རི་དྭགས་དང་ལྷན་ཅིག་བཏང་བ་ཡོད་དོ། །ཞེས་སྨྲས་པ་
དང་། འོ་ན་ཁྱོད་ཀྱིས་སྔོན་དུ་འགྲོ་བར་གྱིས་ཤིག ཅེས་སྨྲས་ཏེ་ཡ་
ལད་གྱོན་ཞིང་མཚོན་དག་བཟུང་ནས་ཕྱོགས་དེ་ན་རྒྱུག་ཅིང་སོང་་་་
བའི་མདུན་ན་ཡུ་གུར་གྱི་རྒྱལ་ཕྲན་བག་ཡངས་སུ་འདུག་པ། བཞོན་
པ་རྣམས་རི་དྭགས་དང་ལྷན་ཅིག་བཏང་བ་རིག་པས་ཡིད་མགུ་ནས་
163



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྔོན་པ་ལམ་སྟོན་པ་ལ་འདི་སྐད་ཅེས་སྨྲས་སོ། །ཁྱོད་ཀྱི་ཁོ་བོ་ཅག་
ལ་ནོར་དང་བཞོན་པ་འདི་སྙེད་ཅིག་བྱིན་པ་འདིའི་བཟང་ལན་དུ་་་་
ད་སྲོག་དང་ལྷན་ཅིག་བཏང་ངོ་། །ཞེས་སྨྲས་ཏེ། ཉིན་གཅིག་ལྡངས་
པའི་ཟས་བྱིན་ཏེ་བཏང་ངོ་། །དེ་ནས་དེའི་དཔུང་གི་རྟ་མང་པོ་དུས་
གཅིག་ཏུ་རྒྱུག་པའི་སྒྲ་དང་ཡ་ལད་ཀྱི་སྒྲ་ཐོས་པས་བཞོན་པ་བཏང་་་་
བ་དེ་དག་རི་དྭགས་དང་ལྷན་ཅིག་བྲོས་པ་དང་། ཡུ་གུར་གྱི་རྒྱལ་
ཕྲན་གྱི་དཔུང་དེ་ཐམས་ཅད་བཞོན་པ་དང་བྲལ་བས་ཅི་བྱ་གཏོལ་་་
མེད་པ། དཔེར་ན། རྫིང་བུའི་ངོགས་དང་རིང་བའི་སྦལ་བ་རྣམས་
ལ་ཁྲ་དང་ནེ་ལེས་ཇི་ལྟར་བྱ་བ་བཞིན་དུ་ལ་ལ་ནི་བསད་ལ་ལ་ནི་་་་་
བྲན་དུ་བཀོལ། ནམ་ལངས་པ་དང་རི་དྭགས་ཀྱི་ནང་གི་རྟ་རྣམས་
བཟུང་བར་བྱས་ཏེ་རྒྱལ་ཕྲན་ངན་པ་གསུས་པོ་ཆེ་ངལ་གསོས་ནས་་་
སྨྲས་པ། ཀྱེ་མདུན་ན་འདོན། ད་བཞོན་པ་ནི་མང་། དཔུང་གི་
ཚོགས་ཀྱང་སྔར་བས་ཉིས་འགྱུར་གྱི་མང་བ་ལ་ལྟོས། དེའི་ཚེ་མདུན་
ན་འདོན་གྱིས་རྒྱལ་ཕྲན་གསུས་པོ་ཆེ་ལ་ཚིགས་སུ་བཅད་པས་སྨྲས་་་
པ། རིག་བྱེད་ཡན་ལག་ཀུན་ཤེས་པ། །མཁས་པའི་ཡོན་ཏན་གྱིས་
བསྐྲུན་དང་། །ཡུལ་ནི་ཀུན་ཏུ་འགྲོ་འོང་གི །ཚོང་བའི་ངལ་བ་ནོར་
གྱི་སླད། །ཇི་སྙེད་པ་ནི་རབ་འདས་ཏེ། །དཔུང་དང་བཞོན་པའི་
ཚོགས་མང་ཡང་། །འབྲས་ནི་ད་དུང་གྲུབ་པ་མེད། ཁ་ཟས་ཙམ་
164



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གྱིས་ཆོག་ཤེས་ན། །སློང་མོ་བ་དང་ཅིས་མི་མཚུངས། །ཁོར་ཡུག་རི་
དང་གླིང་ཀུན་ཏུ། །ཡུ་བུའི་དཔུང་འདིའི་འགྲན་ཟླ་ལ། །འོས་པར་
གྱུར་པ་གཞན་པ་སུ། །ས་སྲུང་གླང་པོའི་དབང་པོ་དང་། །སྟོབས་
ལྡན་ལ་ནི་གཉིས་པ་མེད། །གཙོ་བོ་བཏང་སྙོམས་འདུག་གྱུར་ན། །
དམག་མིའི་ཚོགས་འདི་ཉིན་མོ་ཡང་། །གཉིད་ཀྱིས་མྱོས་པ་ཙམ་དུ་
བས། །འབད་པ་ཡིས་ནི་མི་ཐོབ་པའི། །དངོས་དེ་འཇིག་རྟེན་དག་
ནའང་མེད། །ཡུ་བུ་དཔུང་གི་རྒྱ་ཆེ་ཞིང་། །ཡུལ་དབུས་ནོར་གྱི་ཕྱུག་
གྱུར་པ། །མི་ཡི་བདག་པོའི་མེ་ཏོག་གི །སྐྱེད་མོས་ཚལ་དུ་རྟ་བཏང་
སྟེ། །གང་དུ་ངལ་བ་གསོ་བྱེད་པ། །མཐོང་ན་སྐྱེ་བོ་ཐམས་ཅད་ནི། །
མཆོད་པའི་སླད་དུ་རང་ཉིད་འོངས། །དེ་སྐད་ཅེས་སྨྲས་པ། དཔུང་
གི་གཙོ་བོས་དམག་མིའི་ཁ་ལོ་པ་རྣམས་ལ་བསྒོ་བ། ་ མཚོ་འདིའི་
ངོགས་ན་ཡུན་རིང་དུ་ངལ་གསོ་བར་བྱེད་པ་ཐོས་ན་བོད་ཡུལ་གྱི་སྐྱེ་
བོ་ཀུན་རི་བྲག་ཏུ་ནོར་དང་ལྷན་ཅིག་འབྲོས་པའི་རྗེས་སུ་ཡུ་བུས་་་་་
ཡུལ་ལ་བལྟ་བ་ཙམ་གྱིས་ཅི་ཞིག་བྱེད། དེ་ནས་བོད་ཡུལ་ཆུ་ཀླུང་རྟ་
མཆོག་ཁ་འབབ་ཀྱི་ངོགས་སུ་ཕྱིན་པ་དང་། གྲོང་ཁྱེར་པའི་སྐྱེ་བོ་
རྣམས་མཐོང་བ་དེའི་ཚེ། སྔོན་ཡུ་གུར་ནོམ་ཇིའི་མདུན་ན་འདོན་
ཁོན་ཇིང་གསུས་པོ་ཆེས་སྨྲས་པ། ཡུལ་འདིའི་སྐྱེ་བོ་ཀུན་གྱི་སྐད་དང་
བྱ་བའི་རང་བཞིན་ཐམས་ཅད་བདག་གིས་འཚལ་གྱིས། གང་གི་ཚེ་
165
r-



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྐྱེད་མོས་ཚལ་དུ་གོས་གསར་བ་གསར་བ་དག་གྱོན་ནས་ཆང་འཐུང་
ཞིང་དགོས་པ་མེད་པར་མཚོན་ཆའི་བྱེ་བྲག་འདི་ལྟ་སྟེ། རལ་གྲི་རིང་
པོ་སོ་གཉིས་པ་དང་སོ་གཅིག་པ་དང་། ཆུ་གྲི་རྩེ་ལྷུང་དང་། རྒྱབ་གྱི་
ཤུབ་ཁྲ་དང་། གྱད་ཀྱི་གཞུ་དང༌། སྨྱུག་མའི་གཞུ་དང་། སྨྱུག་མའི་
མདའ་དག་ཐོགས་ནས་ལམ་པོ་ཆེར་འགྲོ་བའི་སྐྱེ་བོ་དབུལ་པོ་རྣམས་
ལ་རྡོ་དང་གྱོ་མོས་རྡེག་པར་བྱེད། རལ་གྲི་འཕྱར་བར་བྱེད། ལམ་པོ་
ཆེར་ཉལ་བར་བྱས་ནས་མགྲོན་པོ་དག་གི་ནོར་འཕྲོག་པར་བྱེད། །
གྲོང་ཁྱེར་བ་ཕལ་པོ་ཆེ་ནི་ཕག་འཚོང་བའི་རིགས་ངན་གྱི་བྱ་བའི་་་་་
རང་བཞིན་ནི་དེ་འདྲའོ། །གང་དུ་རྒྱལ་རིགས་དང་མདུན་ན་འདོན་
པར་གྲགས་པ་དེ་དག་ཀྱང་དང་པོ་ཕག་འཚོང་བའི་རིགས་ལས་ཕྱིས་
སྐྱེས་བུ་གཡོན་ཅན་དག་གིས་ཡུལ་གྱི་སྐྱེ་བོ་རྣམས་ནོར་དང་ཟས་་་་་་
བྱིན་ནས་ལས་ལ་བསྐུལ་བ་ཕྱིས་དཔྱ་ཁྲལ་དུ་བསྒྱུར་ནས་རྒྱལ་པོར་་་
ཁས་འཆའ་བ་ད་ལྟ་ཁྲིའི་སྟེང་ན་འགྱིངས་བག་གིས་འདུག་པ་འདི་་་
དག་རིགས་གང་ཡིན་པ་ཡང་ངས་འཚལ་ལོ། །དེའི་ཚེ་ཚིགས་སུ་
བཅད་པས་སྨྲས་པ། རིགས་ངན་པ་ལ་དབང་བྱེད་པ། །ཁྲི་ཡི་སྟེང་
ན་འགྱིང་བག་གིས། །མི་སྨྲ་འདུག་པ་འདི་ལ་ནི། །བྱ་བ་ཐམས་ཅད་
ཡོངས་ཤེས་པའི། །གདེངས་དང་ལྡན་པ་ཅི་ཡང་མེད། །ཉེས་མེད་
སྦལ་བ་མང་ཟ་བ། །ཟས་ལ་ཞེན་པ་ལོག་པ་ཡི། །ནེ་ལེ་རྡོ་བའི་རི་བོ་
166



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ནི། །མཐོན་པོའི་ཐོག་ན་འདུག་པ་བཞིན། །ཞེས་སྨྲས་པ་དང་། རྒྱལ་
ཕྲན་གསུས་པོ་ཆེ་ཡིད་མགུ་བར་གྱུར་ནས་ཚིགས་སུ་བཅད་པས་སྨྲས་
པ། མཆུ་སྡེར་ལྡན་པ་བྱ་ཡི་ཚོགས། །མཁའ་ལ་ལྡང་ལྡིང་མང་ན་
ཡང་། །རྦ་རླབས་ཅན་གྱི་རྒྱ་མཚོ་ལས། །ཀླུ་རྣམས་འདྲེན་པ་མཁའ་
ལྡིང་ཡིན། །ཁྱེད་དང་ང་དཔུང་ལུས་དབྱིབས་མཚུངས། །ནོར་ལ་བློ་
མཐུན་དེ་སླད་དུ། །ད་ནི་ང་ཡི་མདུན་ན་འདོན། །བྱ་བའི་རིམ་པ་ལ་
མཁས་པ། །དེ་རིང་ཉིད་ནས་གཙོ་བོ་ཁྱོད། །དཔུང་འདིའི་ཁ་ལོ་
བསྒྱུར་བར་བྱོས། །ཞེས་སྨྲས་ནས། དཔུང་གི་ཚོགས་ཆེན་པོ་ཡུལ་
དབུས་ཀྱི་ཆུ་ཀླུང་རྟ་མཆོག་ཁ་འབབ་ལ་བརྒལ་བར་འདོད་དོ། །
བཞོན་པའི་དཔུང་ནུབ་ཙམ་འོང་ཞིང་བརྒལ་བར་མ་ནུས་ཏེ། ཀླུའི་
རྒྱལ་པོ་བཏང་བཟུང་གི་ལུས་བཞིན་དུ་འཁྱིལ་བ་དེ་ཆུ་ཀླུང་གི་་་་་་
ངོགས་ཀྱི་སྐྱེ་བོ་ཞིག་གིས་སྔོན་དུ་རྒྱང་རིང་པོ་ནས་རིག་ནས་ཁྱིམ་མི་་་
མོ་ལ་སྨྲས་པ། ཀྱེ་ཁོ་བོས་དེ་རིང་སྔར་མ་མཐོང་བའི་ལྟད་མོ་ཞིག་
མཐོང་ངོ་། །ཁྱིམ་མི་མོས་སྨྲས་པ། ཡུལ་དབུས་འདི་ལོངས་སྤྱོད་ཀྱི་
རྒྱ་ཆེ་བ་དེའི་སླད་དུ་རྒྱ་མཚོའི་གྲུ་བོ་ཆེ་ནོར་བུས་གང་བ་བཞིན་དུ་་་་
ཡུལ་ཀུན་གྱི་ཚོང་པའི་ཚོགས་སྐད་རིགས་མི་འདྲ་བ་དང་། གོས་དང་
རྒྱན་གྱི་ཁྱད་པར་མི་འདྲ་བ་དང་། སྐྱེས་པའི་བྱད་བཞིན་མི་འདྲ་བ་
བལྟད་མོ་དུ་མ་མཐོང་ན། དེ་བས་ཀྱང་ངོ་མཚར་བ་རྒྱ་མཚོའི་གླིང་
167
，
，
--
-
-，
-
--



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ནས་འོངས་པའི་གླུ་མཁན་དང་གར་མཁན་དག་མཐོང་ངམ་ཅི།
སྨྲས་པ། གླུ་མཁན་དང་གར་མཁན་བས་ཀྱང་ཆེས་ཁྱད་པར་དུ་
འཕགས་པ་དེ་རིང་ཆུ་ཀླུང་རྟ་མཆོག་ཁ་འབབ་ཀྱི་ཕ་རིའི་ངོས་ནས་་་
ཀླུའི་རྒྱལ་པོ་བཏང་བཟུང་ལན་འགའ་ནི་ཆུ་ཀླུང་དུ་འཇུག་ཅིང་།
ལན་འགའ་ནི་ཆུ་ཀླུང་གི་ངོགས་ནས་ལུས་སྐྱིལ་ཞིང་རྩེད་མོ་རྩེ་བ་་་་་
མཐོང་ངོ༌། །ཁྱིམ་མི་མོས་སྨྲས་པ། ཀླུའི་རྒྱལ་པོ་དགའ་བོ་དང་ཉེར་
དགའ་དང་བཏང་བཟུང་དེ་དག་ནི་རྒྱ་མཚོ་དང་མཚོ་མ་དྲོས་པའི་་་༌་
ནང་དུ་ཡོད་པ། ཡུལ་འདིའི་ཉན་ཐོས་ཆོས་སྨྲ་བས་ཆོས་ཀྱི་གཏམ་གྱི་
ཞར་ལ་ཐོས་ན་རྩེད་མོའི་སླད་དུ་ཆུ་ཀླུང་རྟ་མཆོག་ཁ་འབབ་ཀྱི་་་་་་་
ངོགས་ནས་ལུས་སྐྱིལ་ཞིང་འདུག་པ་དེ་བདག་ལ་སྟོན་ཅིག དེ་
ཁང་པའི་ཡང་ཐོག་ནས་མཛུབ་མོས་བསྟན་པ་དང་། ཁྱིམ་མི་མོས།
སྨྲས་པ་བདེན་ནོ། །དེས་ཕྱག་བྱས་ཏེ་འབྲུ་སྙིམ་པ་གང་གིས་མཆོད་
བཞིན་དུ་ཚིགས་སུ་བཅད་དེ་སྨྲས་པ། ཆུ་ཀླུང་གཡོ་བའི་གོས་སྔོན་
ཅན། །ཀླུ་ཡི་རྒྱལ་པོ་བཏང་བཟུང་ནི། །རིག་བྱེད་གཏམ་ལས་ཐོས་
པ་ཡང་། །ད་ལྟ་མིག་གི་བདུད་རྩིའི་རྒྱུན། །ཞེས་སྨྲས་པ་དང་། དེ་
ནས་ཡ་མཚན་དང་བལྟད་མོ་ཆེར་གྱུར་ཏེ་ཡང་ནས་ཡང་དུ་བལྟས་་་་
པ་ན་ཉིན་གུང་ཉི་མས་གདུངས་པ་ན་ཡང་ཆུ་བོའི་ནང་དུ་འཇུག་་་་་
པར་མི་བྱེད་པ་དེ་མཐོང་ནས། ཁྱིམ་མི་མོས་སྨྲས་པ། འདི་ནི་ལེགས་
168



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པར་བལྟས་ན་རྡུལ་གྱི་ནང་དུ་འདུག་གི་ཀླུའི་རྒྱལ་པོ་ནི་ནོར་བུའི་་་་་
འོད་ཀྱི་ནང་དུ་ཡོད་པར་ཐོས་ན། འདི་ནི་ཀླུའི་རྒྱལ་པོ་མ་ལགས་ཏེ།
འདི་ན་མཐའ་འཁོབ་ཀྱི་དཔུང་གནོད་པ་བྱེད་པ་པོ་ཀླུ་གདོལ་བ་་་་་་
དང་འདྲ་བ་དེ་ཡིན་པ་གདོན་མི་ཟའོ། །ཡང་སྨྲས་པ། སྔོན་ཆད་སྐྱེ་
བོས་མ་མཐོང་བ། །དེ་རིང་ཇོ་བོས་གཟིགས་པ་འདི། །ནོར་སྦྱིན་ཀླུ་
མཆོག་མ་ལགས་ཏེ། །ཡུལ་གྱི་ནོར་ཀུན་འཕྲོག་བྱེད་པ། །མཐའ་
འཁོབ་དམག་གི་འཕྲེང་བ་ནི། །དུག་ཅན་ལག་འགྲོ་འདྲ་བ་ཡིན། །
དེ་སྐད་ཅེས་སྨྲས་ནས། དེ་གཉིས་ཀུན་ནས་སྐྲག་པའི་དབང་གིས་རི་
དྭགས་ཀྱིས་རྔོན་པ་མཐོང་བ་བཞིན་དུ་རང་གི་ཁང་བ་ནས་མྱུར་བ་་་
མྱུར་བར་ནོར་གྱི་དབྱིག་ཅུང་ཟད་དང་ལྷན་ཅིག་ཏུ་ཕྱིར་བྱུང་ནས།
ཡུལ་དབུས་ཀྱི་ཕོ་བྲང་གངས་རི་དཀར་པོ་དང་ཉེ་བར་སྐད་ཀྱིས་་་་་་
ཐོས་པ་ན། སྐད་གསང་མཐོན་པོའི་འདི་སྐད་དུ། དགྲ་བྱུང་ངོ་དགྲ་
བྱུང་ངོ་ཞེས་བྱ་ངང་དཀར་པོ་རྙིས་ཟིན་པ་དང་འདྲ་བའི་ཆོ་ངེ་སྒྲོག་་
པ་དེ་གྲོང་ཁྱེར་བ་དང་ཕོ་བྲང་འཁོར་བ་ཀུན་གྱིས་ཐོས་ནས། ཡིད་
སྔངས་པར་གྱུར་ཏེ་དགྲ་ཇི་འདྲ་བ་བྱུང་། གང་ནས་བྱུང་། ཞེས་
ཡུལ་གྱི་དམག་མི་དག་སྦྲན་པའི་ཕྱིར་ཕོ་བྲང་འཁོར་པ་ཞིག་བ་གམ་་་
ཅན་གྱི་ཡང་ཐོག་ལ་འཛེགས་ཏེ་ཟངས་དུང་གླང་རྒན་པོའི་སྐད་དང་
འདྲ་བར་ཡང་ཡང་བུས་པ་དང་། གྲོང་ཁྱེར་པ་རང་གི་ནོར་གྱི་
169



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དབྱིག་ཁྱེར་ནས་ཡ་ལད་གྱོན་ཏེ་ཕོ་བྲང་བསྲུང་བའི་ཕྱིར་ཕོ་བྲང་གི་་་་
ནང་དུ་སོང་ངོ༌། །ཅི་ཞིག་ན་ཆུ་བོ་ལ་བཞོན་པས་བརྒལ་ཏེ་ཆུ་བོའི་
ཚུ་རོལ་གྱི་གྲོང་ཁྱེར་དང་གྲོང་བརྡལ་དང་རི་བྲག་པའི་ཁང་བ་་་་་་་་
མཐོང་ངོ་། །མཐོང་ནས་རྟ་ལས་བབས་ཏེ་དམག་མིའི་སྐྱེ་བོ་ཀུན་
གྲོང་ཁྱེར་ཆེན་པོར་ཞུགས་ནས་དང་པོར་ཁོ་ནར་ཆང་གིས་གང་བའི་
བུམ་པ་ལ་མིག་བལྟས་ནས་མགྲིན་པའི་བར་དུ་འཐུང་བར་བྱས་ངལ་
སོས་པའི་མཐར་ཕན་ཚུན་གཏམ་བྱུང་བ། ཀྱེ་འཇིག་རྟེན་ན་ཕན་
གཏགས་བྱས་པའི་ལན་དུ་དྲིན་དུ་བཟོ་བ་ཡོད་པ་ནི་འཚལ་ན། ཡུལ་
འདིའི་སྐྱེ་བོ་ནི་རང་བཞིན་བཟང་པོ་ཁོ་ནར་མཆིས་ཏེ། བསྟན་
བཅོས་ལ་མཁས་ཟེར་བ་ཐོས་པ་དེ་བདེན་ནོ། །སྐྱེ་བོ་དགྲར་གྱུར་པ་
གནོད་པ་བྱེད་པ་པོ་ཡུ་བུ་སྐོམ་པས་ངལ་བ་ཤེས་ཏེ་གཙང་མར་བྱས་་
པའི་བུམ་པ་ཆང་གི་གང་བ་མང་པོ་སྟ་གོན་བྱས་པ་ལ་ལྟོས། དེང་
སླན་ཆད་སུས་ཀྱང་ཁང་པ་དག་མེར་འབར་བར་མི་བྱ་ཞིང་ཁང་བ་་་
གཞིག་པར་མི་བྱའོ།། །ཡང་སྨྲས་པ། ཏིལ་རྣམས་བརྡུངས་ན་མར་
བྱུང་སྟེ། །མི་རྣམས་བརྡུངས་ན་ནོར་དབྱིག་སྦྱིན། །བྱ་ཡི་སྒོ་ང་
བླངས་བྱ་ཞིང་། །ཚང་ནི་འཇིག་པར་མི་བྱའོ། །ཞེས་པ་དེ་སྔོན་ཐོས་
སམ། དེ་སྐད་ཅེས་སྨྲས་ནས་ཡུལ་གྱི་ཁྱིམ་དང་ར་བ་ཀུན་ཉུལ་བར་
བྱེད་འཚོལ་བར་བྱེད་དེ། ནོར་རྣམས་བླངས་ཟིན་པ་དང་སྣོད་སྟོང་
170



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བ་བཞིན་དུ་བོར་ཏེ། ཡང་རྟ་ལ་ཞོན་ནས་ལྷོ་ཕྱོགས་ཡར་འབྲོག་གི་
ཡུལ་དུ་སོང་ཞིང་དེ་ན་ཡང་སྔོན་བཞིན་དུ་ཡུལ་དུ་རྒྱུག་ཅིང་ཉུལ་་་་་
བས་ངལ་ཏེ་ཁྱིམ་དུ་ཆང་གི་གང་བའི་བུམ་པ་ཡོད་པར་རེ་ནས་ཉུལ་་
བ་ན་ཆང་ཅི་ཡང་མ་མཐོང་བུམ་པ་ཡང་མ་མཐོང་། ཉའི་ཤ་དང་
ལྤགས་པ་དང་རུས་པ་མང་པོས་ཁྱིམ་བྱུར་བུར་བཀང་བ་མཐོང་ནས།
ཉའི་དྲི་མས་གོས་ཀྱི་ཐུ་བས་སྣ་བཀབ་སྟེ་ཕྱིར་ཐོན་ནས་ཡུལ་དེའི་རྟ་་
དང་ལུག་དག་བསྡུད་ཅིང་དེད་པར་བྱས་སོ། །དམག་མིའི་སྐྱེ་བོ་ཞིག་
གི་མདུན་དུ་ཡུལ་གྱི་མི་ཞིག་བཟུང་ནས་རྟ་བསྐུལ་བའི་ལྕག་ཀླུ་ཕྲུ་་་་་
གུའི་ལུས་དང་འདྲ་བ་ཡང་ཡང་བསྣུན་པ་དང་། དེ་དག་ལ་སྨྲས་པ།
རྟ་དང་ཕྱུགས་དང་ར་ལུག་ནི་མིག་ལམ་དུ་མཐོང་བ་འདིའོ། །ཉའི་
རུས་པས་གང་བའི་ཁྱིམ་ཆུང་དུ་མཐོང་ངམ། སྨྲས་པ། ཉའི་རུས་
པས་གང་བའི་ཁྱིམ་ཡང་མཐོང་གི་གཞན་ནོར་རྣམས་གང་དུ་སྦས་་་་
གང་དུ་ཡོད་སྟོན་ཅིག ཉ་པས་སྨྲས་པ། ནོར་ནི་ཉ་ཡིན་ཁ་ཟས་ཉ།།
ཉ་པ་ང་ཡིན་ཉེ་དུ་དང་། །ཕ་མ་མེས་པོ་ཡང་མེས་ཀུན། །ཉ་ཡི་ཟས་
ཀྱི་འཚོ་བས་འཚོ། །ད་ཡང་ཉ་ཆེ་ཞིང་བཟང་བ་དག་དམག་མིའི་སྐྱེ་
བོས་གསོལ་ཅིག ཉའི་ནང་གི་ཆུང་བ་བདག་གིས་ཟའོ་ཞེས་ཉ་
ཆུང་བ་ཞིག་ཟོས་སོ། །སྐྱེ་བོ་དེའི་ཡན་ལག་དང་ཉིང་ལག་ཉའི་ཞག་
གིས་བགོས། ཉའི་དྲི་མས་ལུས་ཀུན་བགོས་པ་སྤྱི་བོ་ནས་རྐང་མཐིལ་
171



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གྱི་བར་མ་གོས་པ་ཅུང་ཟད་ཀྱང་མེད་པར་རིག་ནས་ཡུན་རིང་མོ་་་་་
ཞིག་བལྟས་ནས་བཏང་སྟེ་ཚིགས་སུ་བཅད་པ་འདི་སྨྲས་སོ། །སྐྱེ་བོ་
འདི་དང་འདི་འདྲ་བ། །ཀུན་ནས་བརྡུང་པ་དེ་ཡི་སྒྲ། །འོ་དོད་ཆོ་ངེ་
སྒྲོག་པ་དེས། །ཡུ་བུའི་རྣ་བ་འོན་པར་གྱུར། །ཉ་ཡི་རུས་པའི་གྲོང་
ངན་པར། །ཉ་པ་མིན་པ་སུ་ཞིག་འདུག །ཡུལ་ངན་འདི་ནི་བཏང་
བར་བྱ། །ཞེས་སྨྲས་ཏེ་ཕྱོགས་དེ་ནས་སོང་ནས་ཕྱོགས་ཀུན་ཏུ་བལྟས་
པ་ན། །ཡུལ་དེའི་སའི་བདག་པོའི་ཕོ་བྲང་མཐོང་ནས་ཕྱོགས་དེ་ན་
སོང་བ་དང་། སའི་བདག་པོ་བ་གམ་མཐོན་པོ་ན་བག་ཡངས་སུ་
འདུག་འདུག་པ། བྱ་ངང་བ་དང་། མཐིང་རིལ་དང་། ཆུ་སྐྱུར་དང་།
ཁྲུང་ཁྲུང་གི་སྐད་སྙན་པ་ཡང་ཡང་ཐོས་པ། དམག་མིའི་སྐྱེ་བོ་སྔོན་
ཡང་མ་མཐོང་ཞིང་མ་ཐོས་པ་དེས། དམག་མི་མང་པོ་ཡ་ལད་གྱོན་
ཏེ་རྟ་ལ་ཞོན་ནས་འོང་བ་རྒྱང་རིང་པོ་ནས་འོང་བ་མཐོང་སྟེ་ཕོ་བྲང་
འཁོར་བའི་སྐྱེ་བོ་ཞིག་རྩེད་གྲོགས་ལ་ཡོད་པ་དེ་ལ། འདི་སྐད་ཅེས་
སྨྲས་སོ། །ཨེ་མ་འཇིག་རྟེན་ན་མེད་པ་ཅི་ཡང་མེད་དེ་ལྟོས་ཤིག
ཡུལ་ཡར་འབྲོག་གི་གཡུ་མཚོ་འདིའི་ངོགས་ཀྱི་རྟ་རྣམས་མཚོ་ལ་ཆུ་་་་
འཐུང་དུ་སོང་བ་དེ་མཚོའི་ནང་གི་ཉ་མི་འདྲ་བ་ཉ་ཁྲབ་ཅན་རྣམས་་
ཀྱིས་བཟུང་སྟེ་ཇི་ལྟར་སྐྱེས་བུའི་བཞོན་པ་བཞིན་དུ་ཞོན་ནས། དེ་
ཡང་རྒྱུག་པ་དང་འཕར་བ་དང་ཁ་ལོ་བསྒྱུར་བཞིན་དུ། ཀུན་ཕྱོགས་
172



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
-
གཅིག་ཏུ་རྩེད་མོ་ལ་འདུག་ཅིང་རྩེད་མོའི་སླད་དུ་ད་འདི་ན་འོང་བ་་
ལ་ལྟོས། དེའི་ཚེ་ཚིགས་སུ་བཅད་དེ་སྨྲས་པ། ཉ་ཡིས་གང་བའི་རྒྱ་
མཚོ་ལ། །རིན་ཆེན་གཟུགས་མང་ཡོད་པ་བཞིན། །འཁོར་བ་སྒྱུ་
འཕྲུལ་མཁས་པ་ཡི། །ཨེ་མ་ཡ་མཚན་ཅི་ཡང་སྤྲུལ། །རྟ་ཡི་བཞོན་པ་
ལྡན་པའི་ཉ། །སླན་ཆད་ཡུ་བུས་གང་དུ་མཐོང་། །ཞེས་བལྟད་མོ་
ཆེར་གྱུར་ཏོ། །དེར་ཕོ་བྲང་འཁོར་བ་དེས་ཡུན་རིང་མོ་ཞིག་བལྟས་
པ་ན་ཡིད་མ་ཆེས་ཏེ་ཚིགས་སུ་བཅད་པས་སྨྲས་པ། ཉ་ནི་ཁྲབ་ཅན་
ཁྲབ་ཅན་ཏེ། །ཆུ་ཡི་ཕ་མཐའ་མི་མངོན་པ། །ཆུ་གཏེར་དག་ཏུ་ཡོད་
པར་ཐོས། །རྟ་རྣམས་བཟུང་བའི་རྩེད་མོ་འདི། །རིག་བྱེད་གཏམ་དུ་
སྔོན་མ་ཐོས། །ཞེས་སྨྲས་པ་དང༌། མིའི་བདག་པོས་སྨྲས་པ། མ་
མཐོང་ཕྱིར་ན་མེད་མི་འགྱུར། །སངས་རྒྱས་ལྷ་ཡི་བླ་མ་དེ། །བྱང་
ཆུབ་སེམས་དཔའི་གནས་སྐབས་སུ། །རུས་སྦལ་བཟང་པོའི་སྐྱེ་བ་ལ།།
སྐྱེ་བོ་ལྔ་བརྒྱས་ཞོན་ནས་དེ། །ཆུ་ཡི་ངོགས་སུ་བདེར་ཕྱིན་ན། །དེ་
ཡང་ཁྱོད་ཀྱིས་མ་ཐོས་སོ། །དེ་ནས་རྒྱང་གྲགས་ཀྱི་སར་མཐོང་བ་ན་
རྩེད་གྲོགས་ཀྱི་འབངས་ཀྱིས་གསོལ་པ། ཉའི་རྩེད་མོ་ནི་ཆུ་དང་ཆུ་
ངོགས་སུ་བྱེད་པ་ལས་མྱ་ངམ་གྱི་ཐང་དུ་ཉིན་གུང་ཉི་མའི་རེག་པས་
གདུངས་པར་མི་བྱེད་དོ། །ཡང་སྨྲས་པ། ཉ་ནི་ཆུ་ཡིས་འཚོ་བ་སྟེ། །
ཆུ་དང་བྲལ་ན་ཇི་ལྟར་གསོན། །འདི་ནི་སྲིན་པོ་ཤ་ཟ་འམ། །ལྷ་མིན་
173



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གཡུལ་ལས་འཕམ་པ་འགའ། །གནས་ནས་ཕྱུང་བ་ཡིན་ནོ་སྙམ། །དེ་
ནས་དཔུང་གི་ཚོགས་དེས་ཕོ་བྲང་ལ་མུ་ཁྱུད་བཞིན་དུ་ལན་གསུམ་་་
བསྐོར་ནས། མེ་ལྕགས་ལས་མེ་བྱུང་སྟེ་མེ་སྒྱོགས་བསྐུལ་བ་ཇི་ལྟར་ལྕེ་
འབབ་པར་ཉེ་བའི་འབྲུག་གི་སྒྲ་དང་མཚུངས་པར་ཐོས་ནའང་།
རྒྱལ་རིགས་བཟང་པོ་བག་ཚ་བ་མེད་དོ། །དེ་ནས་རྒྱལ་ཕྲན་གསུས་
པོ་ཆེས་དཔུང་གི་ཁ་ལོ་བ་ཀུན་ལ་བལྟས་ནས། འདི་སྐད་ཅེས་སྨྲས་
སོ། །རྡོ་བའི་རི་བོའི་ཐོག་གི་བ་གམ་ཅན་ནམ་མཁའ་ལྡིང་གི་ཚང་
དང་འདྲ་བ་འདི་ལ་ཅི་འོས་པའི་ཐབས་འགའ་ཞིག་ཡོད་དམ། ཁུན་
འབྱིན་གསུས་པོ་ཆེས་པུས་མོ་གཉིས་ས་ལ་བཙུགས་ཤིང་ལག་པ་་་་་་
གཉིས་རེ་མོས་ཀྱི་བདར་ཞིང༌། ང་རྒྱལ་བའི་གྱད་སྟོབས་འགྲན་
འདོད་པ་དང་འདྲ་བར་འདུག་ནས་ཀུན་ལ་ཟུར་མིག་གིས་བལྟ་ཞིང་
ཚིགས་སུ་བཅད་པས་སྨྲས་པ། ཁ་ལོ་བ་བལྟོས་རྡོ་བའི་རི། །དཔུང་
གི་ཚོགས་ཀྱིས་བསྙིལ་ལམ་ཅི། །དེ་སྟེང་མཚོན་ཆའི་ཆར་འབེབས་
སམ། །མཁའ་ལ་ཐོག་ཏུ་འབབ་འོས་ན། །ཡུ་ལ་བྱ་བཞིན་འདབ་མ་
མེད། །བློ་ལྡན་དཔུང་གི་ཁ་ལོ་བ། །སྨྲ་བར་ནུས་པ་སུ་ཞིག་ཡོད། །
ཅེས་འདྲི་བར་བྱས་པ་དང་། ཡར་བལྟས་ན་མགོ་བོ་ལས་རྨོག་ལྷུང་
བར་འགྱུར་བ་དེ་ལྟར་མཐོ་ཞིང་མཐོ་བ་སྒོ་འཕར་ཡོད་པའི་ཕྱོགས་་་་
སུ་བལྟས་ན་ནོར་བུའི་མེ་ལོང་དང་འདྲ་བར་གང་དུ་དབྱེ་བར་བྱེད་་་
174



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པའི་བར་མི་མངོན་པ་མཐོང་ནས་ཅི་ཡང་སྨྲ་བ་མེད་པར་གྱུར་ཏོ། །
དེ་ལ་འདི་སྐད་ཅེས་བྱ་སྟེ། དེ་མཐོང་དཔུང་གི་གཙོ་བོ་དང་། ཁ་ལོ་
བ་ནི་ཉིན་མོ་ཡང་། །རྨོངས་པའི་མུན་པར་འཁྱམ་བཞིན་འཁོར། །
མི་སྨྲ་དགུན་གྱི་ཁུ་བྱུག་བཞིན། །རྒྱལ་པོ་གསུས་པོ་ཆེ་ག་ན་བར་
མངོན་དུ་ཕྱོགས་ནས་ཁུན་འབྱིན་གྱིས་འདི་སྐད་ཅེས་སྨྲས་སོ། །བ་
གམ་ཅན་འདིའི་ནང་གི་མིའི་བདག་པོ་གལ་ཏེ་དཔུང་གི་གཙོ་བོའི་་་
མདུན་སར་བཀྲི་བར་བྱེད་པ་དེ་ལྟ་ན་གཙོ་བོས་བདག་ལ་ཅི་ཞིག་་་་་
སྦྱིན། གསུས་པོ་ཆེས་སྨྲས་པ། ཡུ་བུའི་ཡུལ་ན་གོས་རིན་པོ་ཆེ་རྟ་
བཟང་པོ་རིན་ཐང་ཆེ་བ་དེས་ན་ཁྱོད་ལ་རྟ་དང་གོས་སྦྱིན་པར་བྱ།
ཁུན་འབྱིན་གྱིས་ཚིགས་སུ་བཅད་དེ་སྨྲས་པ། སྐྱེ་བོ་མང་པོའི་ཚོགས་
ནང་དུ། །སོ་གཉིས་རལ་གྲི་འཕྱར་བ་དང་། །གཡང་སའི་འཁྲིལ་
ཤིང་ལ་འཁྱུད་དང་། །བབ་ཅོལ་སྤྱོད་པ་མི་བདག་བཀའ། །དོན་དུ་
སྨིན་ན་མནོག་ཆུང་ཞིང་། །དེ་ལས་བཟློག་ན་ཉེས་པ་བསྐྱེད། །
མཁས་པ་མ་དཔྱད་འཇུག་པ་མིན། །རྟ་དང་གོས་ཀྱི་ཉེར་མཁོ་མེད། །
དེ་ཐོས་ནས་གསུས་པོ་ཆེས་སྨྲས་པ། འོ་ན་ཁྱོད་ཀྱིས་ཅི་ཞིག་བསློང་།
སྨྲས་པ། དམ་པ་གཉིས་བསློང་དེ་སྩོལ་ཅིག །མི་བདག་ཡིད་དང་
སྦས་པའི་ནོར། །རྫིང་བུ་རྙོག་པ་ཅན་ནང་དུ། །རུས་སྦལ་ཡོད་པ་སུ་
ཡིས་ཤེས། །ངེས་པར་ཡིད་གཅུགས་གཡོ་སྒྱུ་མེད། །ཆུ་དྭངས་ནང་གི་
175



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉ་བཞིན་མཐོང་། །ད་ནི་གསང་བ་སྨྲ་བའི་དུས། །དེ་སྐད་ཅེས་སྨྲས་
པ་དང༌། གསུས་པོ་ཆེས་སྨྲས་པ། ཅི་དང་ཅི་འདོད་པ་སྨྲོས་ཤིག་
སྦྱིན་ནོ་ཞེས་ལན་གཉིས་སུ་སྨྲ་ན། དེ་ལ་ད་དུང་དང་བ་མི་སྟོན་ཏེ་
སྨྲས་པ། མི་བདག་རང་བཞིན་གྱིས་བཟང་བ། གོས་ནི་དཀར་པོ་ལྟ་
བུ་སྟེ། །ཕྲ་མ་རྫུན་གྱིས་ཁ་བསྒྱུར་བ། །ནག་པོའི་དྲི་མ་འཛིན་པ་
མང་། །གསུས་པོ་ཆེས་སྨྲས་པ། ཅི་དང་ཅི་འདོད་པ་སྨྲོས་ཤིག །
སྦྱིན་ནས་ཡིད་ཆེས་པ་དེ་ལྟར་ངས་བྱའོ། །ཞེས་ལན་གསུམ་དུ་སྨྲས་
པ་དེ་ནས་དེས་འདི་སྐད་ཅེས་སྨྲས་སོ། །མིའི་བདག་པོ་ཁྱོད་ཀྱི་མིག་
ལམ་དུ་བཞག་ཅིང་བཀྲི་བ་ན། ཁྱོད་ཀྱི་དེ་བཟུང་བར་མི་བྱ་ཞིང་།
དེའི་ལག་པས་བྱིན་པའི་ནོར་ནི་མ་གཏོགས་ཏེ་དེའི་མཛོད་ཀྱི་བང་་་་
བ་ན་ནོར་རམ་ནོར་དུ་གཏོགས་པའི་ཉུང་ཟད་ཀྱང་འཕྲོག་པར་མི་་་་
བྱ་བ་དམ་པ་དེ་གཉིས་བདག་སློང་ངོ་། །གསུས་པོ་ཆེས་སྨྲས་པ། ང་
རྒྱལ་རིགས་ཡིན་ལ་མིའི་བདག་པོ་འདི་ཡང་རྒྱལ་རིགས་ཡིན་པ་དེས་
ན་བདག་གཡར་དམ་འཆའོ། །དཔུང་གི་ཁ་ལོ་འཛིན་པས་དཔུང་གི་
ཚོགས་ལ་འདི་སྐད་ཅེས་སྨྲས་སོ། །མེ་སྒྱོགས་ཀྱི་འཕྲུལ་འཁོར་དང་།
མདའ་གཞུ་དང་། མདུང་དང་རལ་གྱིས་ཅི་ཡང་བྱར་མེད་དེ་རྩྭ་སྔོན་
དག་འཐུ་བར་བྱེད་ན་སྟ་གྲི་མི་མཁོ་བ་བཞིན་དུ་མཚོན་ཆ་དག་་་་་་་
གཞོག་ལ་ཡུལ་དབུས་ཀྱི་གྲོང་ཁྱེར་ལས་བླངས་པའི་ཁྱེམ་དང་ཏོག་རྩེ་
176



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
.
.
.
ཐོགས་ནས་རྡོ་བའི་རི་བོའི་མཐའ་མ་ནས་བསྙིལ་བ་ལྟར་བྱོས་ཤིག་་་
ཅེས་བསྒོ་བ་དང་། དམག་མིའི་སྐྱེ་བོ་ཀུན་གྱི་ཡ་ལད་བཞག་སྟེ་ཐུ་བ་
གཉིས་སྐེ་རགས་བར་དུ་དྲངས་ནས་ཁྱེམ་དང་ཏོག་རྩེ་བཟུང་ཞིང་་་་
འཁོད་དོ། ཁ་ལོ་བ་ཁུན་འབྱིན་ཡང་ཡ་ལད་དང་མདའ་གཞུ་ལུས་
ལས་དཀྲོལ་ནས་གཡོག་གཉིས་པ་དང་ལྷན་ཅིག་ཕོ་བྲང་གི་སྒོར་སོང་
ནས་སྒོ་སྲུང་ལ་འདི་སྐད་དུ། ཕོ་བྲང་འཁོར་བ་ཀུན་ཉོན་ཅིག རི་
བོ་འདིའི་ཁོ་ར་ཁོར་ཡུག་ཏུ་དཔུང་གི་ཚོགས་སྟོང་ཕྲག་བརྒྱད་ལྷག་་་
པས་དུས་གཅིག་ཏུ་སྟོབས་གཅིག་གིས་རི་བོ་བསྙིལ་བར་བྱེད་པ་་་་་་
མཐོང་ངམ། ཁྱོད་ཀྱི་ཁང་བུ་ཁུག་རྟའི་ཚང་འདྲ་བ་ནི་ཡུན་ཇི་སྲིད་
དུ་གནས་པར་འགྱུར། དེ་བས་མིའི་བདག་པོ་སྐྱེས་དང་ལྷན་ཅིག་
ངེད་ཀྱི་དཔུང་གི་གཙོ་བོ་བལྟ་བར་འོང་ན། དཔུང་གི་གཙོ་བོའི་
བསམ་པ་ཤེས་ནས་ང་འདིར་འོངས། དེ་སྐད་ཅེས་སྨྲོས་ཤིག སྒོ་
སྲུང་བའི་སྐྱེས་བུས་ཐོས་ནས། ལྷ་མཁྱེན་པར་མཛོད་ཅིག མཐའི་
དཔུང་གི་ཁ་ལོ་པ་དེས་ཕོ་བྲང་གི་ཤར་སྒོའི་ཕྱི་རོལ་ན་སྐྱེ་བོ་གཉིས་་་
པ་དང་ལྷན་ཅིག་མཆིས་ཏེ་འདི་སྐད་དུ། ཕོ་བྲང་འཁོར་པ་ཀུན་ཉོན་
ཅིག དཔུང་གི་ཚོགས་སྟོང་ཕྲག་བརྒྱད་ལྷག་པས་དུས་གཅིག་ཏུ་
སྟོབས་གཅིག་གིས་རི་བོ་བསྙིལ་བར་བརྩམས་པ་མཐོང་ངམ། ཁུག་
རྟ་མ་བུའི་ཚང་འདྲ་བའི་ཁང་བ་འདི་ཡུན་ཇི་སྲིད་ཅིག་ཏུ་གནས་་་་་
177



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པར་འགྱུར། ཆབ་སྒོ་བ་སྔོན་དུ་འགྲོ་བས་སྒོ་འཕར་ཅུང་ཟད་དབྱེ་བ་
ཉི་མའི་འོད་ཀྱིས་པདྨའི་རྫིང་བུའི་པདྨ་ལ་དང་པོར་རེག་པ་བཞིན་་་
དུ་ཅུང་ཟད་དབྱེ་བའི་བར་ནས་མིའི་བདག་པོས་ཁ་ལོ་བ་བལྟས་ན།
ཁ་ལོ་བ་དེའི་བཞིན་གྱི་རྣམ་པར་འགྱུར་བ་གཉིས་ཀྱིས་མ་བསླད་་་་་་
ཅིང་མ་གོས་པ་མཐོང་ངོ༌། །གཉིས་གང་ཞེ་ན། སྲིན་པོ་ལྟར་རང་
བ ཞིན་གྱི་ངོ་འཛུམ་གནག་པ་དང་ཞེ་སྡང་བ་གནོད་པ་མ་བྱས་པ་ལ་་
གནོད་པ་བྱས་པ་ལྟར་བལྟ་ཞིང་ནན་གྱིས་བལྟ་བས་ཁོང་ཁྲོ་བས་མེ་་་
ལྕེ་དང་འདྲ་བའི་མིག་དང་ལྡན་པ། གཡོན་ཅན་འགའ་ཞིག་མཐོང་
བའི་མོད་ལ་འཛུམ་པར་བྱེད་དགའ་བ་ལྟར་རྒོད་པར་བྱེད་པ་གཤིན་
རྗེས་ཇི་ལྟར་བྱ་བའི་རྣམ་འགྱུར་ཏེ་རྣམ་འགྱུར་གཉིས་ཀྱིས་མ་བསླད་
པ། ཁ་ལོ་བ་ཇི་ལྟར་གླང་པོ་ཆེ་འདུལ་སྦྱོང་མཁན་མཁས་པའི་སེམས་
དང་འདྲ་བར་ངས་གླང་པོ་དུལ་བར་ནུས་ན་མི་བདག་དགྱེས་པར་་་་
འགྱུར་ལ། གླང་པོ་དང་གླང་པོ་འདུལ་བ་དག་གིས་ངལ་བ་འབྲས་བུ་
ཡོད་པར་འགྱུར་རོ་སྙམ་པ་དེ་ཇི་འདྲ་བར་ཁ་ལོ་བའི་བཞིན་གྱི་རྣམ་་
འགྱུར་བཟང་པོ་ལས་སེམས་ཀྱིས་སེམས་པར་གྱུར་ཏེ། ཁ་ལོ་བ་ལ་
སྨྲས་པ། དཔུང་གི་གཙོ་བོའི་རང་བཞིན་ངེས་པར་ཁྱོད་ཀྱིས་ཤེས་
སམ། ཁ་ལོ་བས་ཚིགས་སུ་བཅད་དེ་སྨྲས་པ། རྒྱལ་པོ་གླང་པོའི་དུལ་
བ་དང་། །དུལ་བ་ལྟ་བུའི་རྣམ་འགྱུར་གཉིས། ཁ་ལོ་བ་ནི་མཁས་
178



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པས་ཤེས། །སྐྱེ་བོ་བབ་ཅོལ་སྤྱོད་པས་མིན། །ཞེས་པ་ཁྱོད་ཀྱིས་མ་
གསན་ཏམ། །དེ་ལྟར་ན་ངས་བྱ་བ་ཅུང་ཟད་ཅིག་ཡོད་ཀྱིས་དེའི་
བར་དུ་སྡོད་ཅིག ཅེས་སྨྲས་ཏེ། ཕོ་བྲང་འཁོར་བ་ཞིག་ལ་ཆང་གི་
བཏུང་བ་བསྐུར་ཏེ་ཁ་ལོ་བས་རོ་མྱང་ནས་སྡོད་པ་དང་། དེ་ནས་མི་
བདག་ཕོ་བྲང་དུ་སོང་ནས་ཕོ་བྲང་ཡང་ཐོག་ཏུ་མར་མེ་དང་བདུག་་་
སྤོས་ཀྱི་མཆོད་པའི་ཚོགས་ཀྱི་དབུས་ན་ཡབ་མེས་ཀྱི་ཕྱག་བྱ་བའི་་་་་་
གནས། འཕགས་པའི་ཡུལ་དུ་རྒྱལ་པོ་མ་སྐྱེས་དགྲས་མཆོད་པ།།
བདེ་བར་གཤེགས་པའི་རིང་བསྲེལ་གྱི་སྙིང་པོ་ཅན་ནོར་བུའི་ཟ་མ་་་་
ཏོག་ལག་པའི་པདྨ་མོ་གཉིས་ཀྱིས་བླངས་ནས་སྤྱི་བོར་བཞག་ནས་་་་་
སྨོན་ལམ་བཏབ་པ། བདག་གིས་སུ་ལ་གནོད་པར་བྱས་པ་མི་དྲན་ན་
སྔོན་གྱི་ལས་ནི་མ་འཚལ་བས། ད་མཐའི་དཔུང་གི་ནང་དུ་འཇུག་པ་
ནི་ཆུ་སྲིན་གྱི་མཆེ་བའི་བར་དུ་འཇུག་པ་དང་འདྲ་བའི་གནས་་་་་་་
སྐབས་འདི་ལ་གཟིགས། ཞེས་སྨྲས་སོ། །ཡང་སྨྲས་པ། བཅོམ་ལྡན་
འགྲོ་བའི་སྨན་པ་ཆེ། །དེ་ནི་ཐོས་པའི་ལམ་དུ་བཞུད། །རིང་བསྲེལ་
སྐྱེ་དགུའི་ཕྱག་བྱའི་གནས། །གང་གིས་རེག་དང་ཕྱག་བྱས་པ། །སྐྱེ་
བོ་འཇིགས་པ་ཀུན་ལས་སྐྱོབ། །ཅེས་སྨོན་ལམ་བཏབ་ནས་མར་མེ་
དང་ཙན་དན་གྱི་བདུག་སྤོས་ཀྱིས་བདུག་ནས་ཕྱོགས་དེ་ནས་སོང་སྟེ་
རིན་པོ་ཆེའི་བང་མཛོད་ཁ་ཕྱེ་ནས་སྒྱུར་ལེན་གྱི་དོ་ཤལ་སྐྱེས་སུ་་་་་་
179



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བཟུང་སྟེ་ཆབ་སྒོ་བ་དང་ལྷན་ཅིག་ཕོ་བྲང་གི་ཤར་སྒོ་ནས་ཕྱིར་བྱུང་་
ཞིང་། སྐད་གཉིས་སྨྲ་བ་ཁ་ལོ་བ་སྔོན་དུ་འགྲོ་བའི་ཕྱི་བཞིན་སོང་བ་
དང་། རྒྱལ་པོ་གསུས་པོ་ཆེ་དཔུང་གི་དབུས་ན་འབྱུང་པོའི་བྱ་འུག་
པ་རྒན་པོ་བཞིན་དུ་སྤྱང་ཀིའི་ལྤགས་པའི་གོས་གྱོན་ཏེ་རྡོ་ཕ་ཝང་་་་་
སྔོན་པོ་ཞིག་གི་སྟེང་དུ་འདུག་པ་མཐོང་ངོ༌། །རྒྱལ་པོ་གསུས་པོ་ཆེའི་
ཁ་ལོ་བ་སྔོན་དུ་འོང་བའི་ཕྱི་བཞིན་མིའི་བདག་པོས་ནོར་བུ་སྦུར་་་་་
ལེན་གྱི་དོ་ཤལ་བཟུང་བ་དལ་བུས་འོང་བཞིན་རྣམ་འགྱུར་མེད་པ་་་་
འདི་ལྟ་སྟེ། སྐྱེད་མོས་ཚལ་བལྟ་བར་འོང་བ་བཞིན་དུ་ནོར་བུའི་རྣ་
རྒྱན་དང་ལྡན་པ་མཐོང་ནས་ཡ་མཚན་དུ་གྱུར་པ་ལ་ནོར་བུ་སྦུར་་་་་
ལེན་གྱི་དོ་ཤལ་བྱིན་ནས་ཕྱོགས་གཅིག་ཏུ་འགྲེང་ཞིང་འདུག་པ་་་་་་
དང༌། དམག་མིའི་སྐྱེ་བོས་ཁྱེམ་དང་ཏོག་རྩེ་བོར་ནས་མིའི་བདག་པོ་
ལ་བལྟ་ཞིང་གཅིག་གིས་གཅིག་ལ་འདི་སྐད་ཅེས་སྨྲས་སོ། །འདི་ནི་
ལྷ་འམ་ཆུ་ལྷ་སྟེ། །ནོར་བུ་གཡོ་བའི་དོ་ཤལ་ཅན། །ལག་ན་ནོར་བུའི་
དོ་ཤལ་འཛིན། །ངེས་པར་ནོར་ལྷ་ཡིན་པར་བས། །ཞེས་སྨྲས་སོ། །
དཔུང་གི་གཙོ་བོས་ཁ་ལོ་བ་ལ་སྨྲས་པ། དཔུང་གི་གཟི་བྱིན་འདི་
མཐོང་ན། །སྲིན་པོ་རྣམས་ཀྱང་འབྲོས་པར་བྱེད། །མི་བདག་
འབངས་དང་གཉིས་པ་འདི། །ཆུ་ཀླུང་དལ་འབབ་འགྲོ་བ་བཞིན། །
ཟབ་ཅིང་མི་གཡོ་རྣམ་འགྱུར་མེད། །ད་འདིའི་ལྷའི་དར་དཔྱངས་
180



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འདྲ་བའི་གོས་ཕྱི་མ་འདི་འབངས་ཀྱི་ལག་ཏུ་བྱིན་ནས་དཔུང་གི་་་་་་
དབུས་ན་འགྲོ་འོང་བྱོས་ཤིག་ཅེས་ཁ་ལོ་བ་ཁྱོད་ཀྱིས་སྨྱོས་ཤིག ཁ་
ལོ་བས་མིའི་བདག་པོ་ལ་འདི་སྐད་དུ། ལྷའི་ན་བཟའ་རླུང་གིས་གཡོ་
བའི་དར་དཔྱངས་ཕྱི་མ་འདི་འབངས་ཀྱིས་འཛིན་ཅིང་ལྷ་ཉིད་འགྲོ་
འོང་བྱེད་པ་ལ་བལྟ་འདོད་དོ། །དེ་ནས་ན་བཟའ་ཕྱི་མ་འབངས་
ཀྱིས་བཟུང་ནས། རི་བོ་སྤོས་ངད་ལྡང་གིས་རྨ་བྱ་ལ་པདྨ་སྔོན་པོའི་
རྣ་རྒྱུན་གྱིས་བརྒྱན་ཏེ་རྫིང་བུ་གཙང་མ་ལ་ཆུ་འཐུང་དུ་འགྲོ་བའི་་་་་
གོམས་སྟབས་ཇི་འདྲ་བ་དེ་འདྲ་བ་དལ་བུའི་གཡུ་མཚོའི་ངོགས་ནས་
འགྲོ་འོང་བྱས་པ་མཐོང་ནས། རྒྱལ་པོ་གསུས་པོ་ཆེ་དང་། ཁ་ལོ་པ་
གསུས་པོ་ཆེ་དང་། འཁོར་དམག་མའི་སྐྱེ་བོ་སྟོང་ཕྲག་བརྒྱད་ཀྱིས་
གྲངས་ལས་ལྷག་པ་ཀུན་གྱི་ངོ་མཚར་བའི་ག་ཞའི་སྒྲ་ཆེན་པོ་བྱུང་ངོ་།
རྨ་བྱ་ངང་བ་རྟ་མཆོག་དང༌། །སྐྱེས་བུ་དུལ་བ་འགྲོ་མཐོང་ནས། །དེ་
ལ་ཀུན་ཏུ་བལྟ་ཞིང་དེའི། །དུལ་བའི་རྗེས་སུ་སློབ་པ་བཞིན། །དེའི་
ཚེ་ཕོ་བྲང་འཁོར་དེའི་ལྷ་ཞིག་གིས་ཚིགས་སུ་བཅད་དེ་སྨྲས་པ། རྦ་
རླབས་གཡོ་བའི་སྲིད་མཚོའི་ནང་། །ལས་ཀྱི་ཆུ་སྲིན་ཉམ་ང་བ། །
དུས་མིན་འོང་བའི་ཁ་ལས་ལྡོག །ད་ནི་སྐྱེ་བོ་དགེ་བ་ཅན། །རང་གི་
ཁང་བར་འགྲོ་བར་འགྱུར། །ཅེས་སྨྲས་སོ། །དེ་ནས་མིའི་བདག་པོ་
ཟླ་བ་སྤྲིན་ནག་པོ་ལས་ཐར་བ་བཞིན་དུ་སླར་ཕོ་བྲང་དུ་སོང་ངོ༌། །
181



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཅི་ཙམ་ན་གདོལ་པའི་དཔུང་གི་ཁ་ལོ་བ་ངན་པ་དུ་ར་ཁ་གདོལ་པའི་
དཔུང་དང་ལྷན་ཅིག་ཏུ་ཡུལ་ཡར་འབྲོག་གི་ཤར་གྱི་མཚོ་ངོགས་སུ་་་་
རྙེད་པ་འཚོལ་བར་སོང་བ་དང་། དེ་ན་ཉ་བ་རྣམས་ཀྱིས་མཚོ་ལས་
ཉ་འདྲེན་པ་པུས་ནུབ་ཙམ་གྱི་ཆུ་ནང་དུ་ཉ་རྒྱ་འཛིན་པ་མཐོང་ནས་་
བཟུང་སྟེ་ཁྱེར་ནས་རྒྱལ་པོ་གསུས་པོ་ཆེའི་མདུན་དུ་ཉ་རྒྱ་དང་ཉ་་་་་
དང་ཉ་བ་ཀུན་བལྟད་མོའི་སླད་དུ་བཞག་ནས་སྨྲས་པ། ངས་དེ་རིང་
ཤར་གྱི་ཕྱོགས་སུ་རྙེད་པའི་སླད་དུ་འཁྱམས་ཤིང་སོང་བ་ན་སྐྱེས་བུ་་་
ཉ་བ་འདི་རྙེད་ཅིག་ཟིན་ཏེ། དེ་ཡང་གཙོ་བོའི་བལྟད་མོའི་སླད་དུ་
འདི་ན་མཆིས། སྐད་གཉིས་སྨྲ་བའི་ཁ་ལོ་བས། རྙེད་པ་ཅི་ཞིག་རྙེད།
འདི་བས་ཆེས་ངོ་མཚར་བ་སྟེ། མིའི་བདག་པོ་ཕོ་བྲང་ནས་རང་ཉིད་
འོངས་ནས་དཔུང་གི་དབུས་སུ་འགྲོ་འོང་འགའ་ཞིག་བྱས་ཏེ་ཕྱིར་་་
ཡང་བ་གམ་ཅན་དུ་སོང་ངོ་། །དེ་ནས་རྒྱལ་པོ་གསུས་པོ་ཆེས་སྨྲས་
པ། ཡུལ་འདིའི་སྐྱེ་བོ་ཀུན་འདི་འདྲ་ན། འདི་ལ་ནོར་རམ་ནོར་དུ་
གཏོགས་པ་ཅི་ཞིག་འཕྲོག ཐོང་ཞིག་ཅེས་སྨྲས་ཏེ་བཏང་ངོ༌། །
གསུས་པོ་ཆེས་སྨྲས་པ། ད་ཡང་རྙེད་པ་དག་རྙེད་པར་འགྱུར་བ་ཞིག་
ན་ལྷོ་ཕྱོགས་ཀྱི་རྒྱ་མཚོའི་གམ་དུ་བཞོན་པ་བྱིང་བར་བྱེད་པ་དེ་སྲིད་་
དུ་གལ་ཏེ་འགྲོ་བར་འདོད་ན་ལམ་ཇི་འདྲ། སྐད་གཉིས་སྨྲ་བ་ཁ་ལོ་
བས་སྨྲས་པ། འདི་ནས་ཉིན་ཞག་གཅིག་གི་ལམ་དུ་འདི་དང་འདྲ་བ་
182



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དེ་ལས་བརྒལ་ན་རི་བོ་ནགས་ཚལ་ཅན་ནགས་ཚལ་གྱིས་ཕྱོགས་ཀུན་
སྒྲིབ་པ་ནགས་ཀྱི་ནང་ནས་ནམ་མཁའ་མི་མཐོང་བ་མུན་པའི་གླིང་་་
འདྲ་བ་རི་བྲག་པ་ནགས་ཀྱི་སྤྲེའུ་འདྲ་བ་དག་དེ་ན་ཡོད་པ་སྐྱེ་བོ་་་་་་
ཀུན་ལས་ཐོས་ན། ལྷ་ཅི་ཞིག་བཞེད་དེ་ཡུལ་དེར་འགྲོ། དེས་ན་
བཞོན་པ་ངལ་བ་ཙམ་ལས་དོན་མ་མཆིས་སོ། །རྙེད་པ་རྙེད་སླ་བ་
ཀུན་བླངས་ཟིན་ན། ད་ཡང་བྱང་ཕྱོགས་རི་དྭགས་ཀྱི་ཡུལ་དུ་འགྲོ་
བར་རིགས་སོ། །དེ་ནས་ཉི་མ་གཞན་པ་ལ་དཔུང་གི་ཚོགས་སླར་
བཟློག་སྟེ་ཆུ་བོ་པཀྵ་བརྒལ་བར་བརྩམས་པ་དང་། ཕྱུགས་ལུག་ཀུན་
ཆུ་བོ་བརྒལ་བའི་ཕྱིར་ལྕག་གིས་བསྐུལ་ཞིང་དེད་ནས། ཉམ་ཆུང་བ་
ཕལ་མོ་ཆེ་ལུས་ཉམ་ཆུང་བའི་དབང་གིས་བརྒལ་བར་མ་ནུས་ཏེ་་་་
ཆུའི་ནང་དུ་ཤིའོ། །ཁ་ཅིག་ནི་ཤ་དང་ལྤགས་པའི་སླད་དུ་བསད་
ཅིང་ཟོས་ཏེ་རུས་པའི་ལྷག་མ་ནི་བྱ་ཐི་བའི་མདོག་དང་འདྲ་བར་་་་་་
ལུས་པར་བྱས་སོ། །ཀུན་ཏུ་བཟང་པོ། འཇིག་རྟེན་ན་སྐྱེས་བུ་གནོད་
པ་བྱེད་པ་པོ་ནི་རྒྱུ་མེད་པར་འོང་བ་དག་མཆིས་ཏེ། ལས་ཀྱི་ཉེས་
པས་ཉེ་བར་བསྐྱེད་པའི་ལུས་ཅན་གྱི་མྱོང་བའི་མཐའ་གནོད་པ་ལས་
མ་འདས་པ་ཞིག་གོ །དེའི་ཚེ་ཡུལ་དབུས་ཀྱི་བྱང་ཕྱོགས་ཀྱི་གྲོང་ཁྱེར་
བ་རྣམས་འདི་སྙམ་དུ། མཐའི་དཔུང་དེ་སྔར་ཆུ་བོ་པཀླུ་བརྒལ་ཏེ་
ཡུལ་ཡར་འབྲོག་གཡུ་མཚོའི་ངོགས་སུ་སོང་བ་དེ་ད་ཡང་སླར་བྱང་་་་
183



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཕྱོགས་རི་དྭགས་ཀྱི་ཡུལ་དུ་བཟློག་ངེས་སོ་སྙམ་ནས་རི་བོ་མཐོ་ཞིང་་་་
མཐོ་བ་ཀུན་ལས་མཐོ་བའི་སྟེང་དུ་མེལ་ཚེ་བྱེད་པའི་སྐྱེ་བོས་་་་་་་་་
འཛེགས་ཏེ་བལྟས་པ་ན། ཆུ་ཀླུང་གི་ངོགས་ན་དཔུང་གི་རྟ་རྨིག་གིས་
བསླངས་པའི་རྡུལ་གྱི་ནང་ནས་དཔུང་གི་ཚོགས་ལན་རེ་ཅུང་ཟད་་་་
ཅིག་མཐོང་ལན་རེ་ནི་མི་མངོན་པར་གྱུར་པ་ཤེས་ནས། རིངས་པ་
རིངས་པར་གྲོང་ཁྱེར་དུ་སོང་སྟེ། འབྱུང་བོ་ལྷ་མ་ཡིན་རི་རབ་ཀྱི་
ནང་ནས་ཐོན་པ་དང་འདྲ་བ་དེ་ད་ཡང་ཆུ་ཀླུང་གི་ངོགས་ནས་འོང་་
གི་བྲོས་ཤིག་ཅེས་ཀུ་ཅོ་བྱས་པ་དང་། དེ་གཅིག་ནས་གཅིག་ཏུ་ཐོས་
ནས་གྲོང་ཁྱེར་བ་ཀུན་གྱིས་ཐོས་ནས་ཀུ་ཅོ་ཆེན་པོ་བྱུང་བ་དམྱལ་བ་་
ངུ་འབོད་ཀྱི་གནས་འདྲའོ། །དེའི་ཚེ་ཡུལ་དེའི་མེ་ཏོག་དང་ལོ་ཏོག་
དག་འཕེལ་བར་བྱེད་པ་གཉུག་མར་གནས་པའི་ལྷ་དེ་ཉམས་མི་་་་་་
དགའ་ཞིང་། སྐྱེ་བོ་དེ་དག་གི་སྡུག་བསྔལ་འཕོས་པ་བཞིན་དུ་ཡིད་
ཀུན་ནས་སྐྱོ་བས་ཚིགས་སུ་བཅད་དེ་སྨྲས་པ། འགྲོ་བ་དྲུག་ཏུ་ཡང་
འཁོར་བ། །བྱས་པའི་ལས་ནི་ཀུན་ཏུ་དེ། །ས་དང་ཆུ་དང་འབྱུང་བ་
བཞི། ཁམས་ལ་སྨིན་པར་མི་འགྱུར་ཏེ། །ནམ་མཁའི་བག་ལའང་ཞ་
བ་མིན། །ཟིན་པའི་ཕུང་པོ་ཁམས་རྣམས་དང༌། །སྐྱེ་མཆེད་རྣམས་
ལ་ལས་དགེ་བ། །མི་དགེ་ཅི་དང་ཅི་ཡིན་པ། །ལུས་ཅན་ལ་སྨིན་གང་
དུ་ཡང་། །ལས་ནི་མི་འགྲོ་གྲིབ་མ་བཞིན། །ཇི་ལྟར་རླུང་གི་བཟློག་
184



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པར་རྡུལ། །གཏོར་བ་པོ་ཡི་བཞིན་ལ་འབབ། །ལོ་ཐོག་མེ་ཏོག་སྐྱེད་
པ་ཡི། །ནུས་པ་མཆིས་ན་སྐྱེ་བོའི་ལས། །ལྡོག་པའི་མཐུ་ནི་ང་ལ་མེད།
ཅེས་སྨྲས་སོ། །དེ་གྲོང་ཁྱེར་དེ་ལས་རྒྱང་གྲགས་ལྔ་བརྒྱའི་བར་དུ་
སོང་སྟེ་ཆོ་ངེའི་སྒྲ་མི་ཐོས་པའི་ཕྱོགས་དབེན་པ་འབབ་ཆུ་ཆུང་ངུའི་་་
ངོགས་སུ་ལག་པ་འགྲམ་པ་ལ་གཏད་དེ་མྱ་ངན་བྱེད་ཅིང་འདུག་གོ །
དེའི་དུས་སུ་དེའི་རྟ་རྨིག་གིས་ཡང་ཡང་བརྫིས་ནས་ཆུ་ཀླུང་པཀླུ་་་་་
རྙོག་པ་ཅན་དུ་བྱས་པ། ཕྱུགས་ལུག་བགྲང་བ་ལས་འདས་པ་ཞིག་ཆུ་
བོས་ཁྱེར་བཞིན་དུ་ཆོ་ངེས་གཅིག་ལ་གཅིག་འབོད་པར་ངུ་བཞིན་ལྷོ་
ཕྱོགས་ཀྱི་རྒྱ་མཚོའི་ནང་དུ་ཁྱེར་རོ། །དེ་ནས་ཆུ་བོའི་ལྷ་དེས་སྨྲས་པ།
གང་ཞིག་ཡིད་ནི་ཉོན་མོངས་ཀྱིས། །འདམ་གྱིས་ཉེ་བར་གོས་པའི་
ཡིད། །སྐྱེ་བོའི་ཚོགས་ཀྱིས་ང་ཡི་གནས། །ཆུ་ཀླུང་ཤེལ་ལྟར་དྭངས་
པ་ཡང་། །དེ་རིང་རྙོག་པ་ཅན་དུ་བྱས། །སྐྱེ་བོ་ཆུ་སྲིན་རྒན་པོ་འདི། །
སྲོག་ཆགས་གྲངས་མེད་ཟོས་ནས་སླར། །འཁོར་བ་ཆུ་གཏེར་འདི་
ཉིད་དུ། །མི་རྟག་དུང་གི་འགྲོ་འོང་གིས། །དུས་ནི་མི་རིང་ཉིད་ནས་
འདི། །ལུས་ངན་ཉིད་དང་ཐ་དད་བྱེད། །ཅེས་སྨྲས་སོ། །མཐའ་
འཁོབ་ཀྱི་དཔུང་དེ་བྱང་ཕྱོགས་ཀྱི་རི་དྭགས་ཀྱི་ཡུལ་དེར་ཐལ་གྱིས་་་
སོང་སྟེ་མྱ་ངམ་གྱི་ཐང་དུ་འདུག་ཅིང་ངལ་གསོ་བར་བྱེད་པ་དེ། །
ཉང་གི་རྒྱལ་ཕྲན་གནོད་པ་ཅན་གྱིས་ཐོས་ནས་བསམ་པ། སྲིན་པོ་
185



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལང་ཀ་པུ་རིའི་དམག་དཔུང་དང་འདྲ་བ་འདི་ལ་ལྷན་ཅིག་ཏུ་ངས་་་
གཡུལ་འགྱེད་པ་ནི་རྔོ་མི་ཐོགས་ན། ད་འདི་ཆུ་ཀླུང་པཀླུ་བརྒལ་ཏེ་
བྱང་ཕྱོགས་རི་དྭགས་ཀྱི་ཡུལ་དུ་འགྲོ་བའི་ཕྱི་བཞིན་ངའི་དཔུང་ཆེན་
པོ་བགྲང་བ་ལས་འདས་པ་འདི་བཏང་ན། དཔུང་འདི་མང་བའི་
གཟི་བྱིན་དང༌། སྐྱེ་བོའི་ཚོགས་དཔའ་བའི་གཟི་བྱིན་དང༌། མིའི་
བདག་པོའི་དྲག་ཤུལ་གྱི་གཟི་བྱིན་མ་བཟོད་དེ་དཔུང་ཕྱི་མ་འདིས་་་་
དཔུང་སྔ་མ་དེད་ཅིང་ཀུན་བདའ་བར་བྱེད་པ་འདི་ལྟ་སྟེ། ཇི་ལྟར་
ཐོ་རངས་ནམ་ལང་དུ་ཉེ་བ་ན་དེའི་མདུན་དུ་མུན་པ་འབྲོས་པ་་་་་་་
བཞིན་དུ་སྐྱེ་བོས་མཐོང་ཞིང་ཐོས་ན་འཛམ་བུ་གླིང་གི་སྐྱེ་བོ་ཐམས་་་
ཅད་ཀྱིས་ངའི་སྙན་པ་སྒྲོག་ཅིང་གླུར་ལེན་པར་འགྱུར་རོ་སྙམ་ནས།
དེའི་དཔུང་གི་ཁ་ལོ་བ་དཔུང་དང་ལྷན་ཅིག་བྱང་ཕྱོགས་ཀྱི་ཡུལ་་་་་
དང་ཕ་ཝང་བེའུ་གཡག་དང་ཉེ་བར་བཏང་བ་དེ་རྒྱལ་ཕྲན་གསུས་་་་
པོ་ཆེའི་ཉན་རྣ་བས་ཐོས་ནས་གསུས་པོ་ཆེ་ལ་འདི་སྐད་ཅེས་སྨྲས་སོ།།
བོད་ཡུལ་འདི་ན་གསེར་ལྟར་དག་པའི་མིའི་ལྷ་དེ་གཅིག་པུ་ནོར་་་་་་་
བུའི་དོ་ཤལ་དང་ལྷན་ཅིག་གཙོ་བོའི་མདུན་སར་གུས་པས་རང་ཉིད་
འབངས་དང་གཉིས་པར་འོང་བ་དེ་ལགས་མོད། ད་ཡང་ཕག་
འཚོང་བའི་རིགས་ལས་སྐྱེ་བོ་གཡོན་ཅན་ཞིག སྔོན་གྱི་ས་དབང་
མང་པོ་ཁྲི་ལས་རིམ་གྱིས་བསྐྱོད་ནས་ནོར་བུའི་ཁྲི་དབུས་མ་ལ་་་་་་་
186



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འཛེགས་ནས་རང་ཉིད་ཀྱི་ལག་པས་ཅོད་པན་བཅིངས་པ། ཉང་གི་
རྒྱལ་ཕྲན་ངན་པ་ཁྲོས་ནས་དཔུང་གི་ཚོགས་ཆེན་པོ་མཐའ་མི་མངོན་
པ་ཞིག་ཡུ་བུའི་དཔུང་འདིའི་ཕྱི་བཞིན་དུ་འོང་བ་ངས་མཐོང་ངོ༌། །
ཡུལ་དབུས་ཡུ་བུའི་རྟ་རྨིག་གིས་བརྫི་བ་དེའི་ཞར་ལ་ནུབ་ཕྱོགས་བྱེ་་་
མའི་གླིང་ན་རྒྱལ་ཕྲན་ངན་པ་འདི་ཡོད་པ་ཐོས་ན། བྱེ་མའི་གླིང་ན་
རྟ་རྣམས་ཀྱི་བཟའ་བ་མེད་པ་དེ་རྒྱུ་དེས་འདི་གུད་དུ་ལུས་ཤིང་་་་་་་་
བརྗེད། དེ་ཐོས་ནས་རྒྱལ་པོ་གསུས་པོ་ཆེ་དང་། དཔུང་གི་ཁ་ལོ་བ་
དང་། དཔུང་གི་ནང་དུ་གྱད་སྟོང་ཐུབ་མང་པོ་ཡོད་པ་ཀུན་དང་
དམག་མིའི་སྐྱེ་བོའི་ཚོགས་ཆེན་པོ་ལྷན་ཅིག་པར་དགའ་ཞིང་གཡུལ་
དུ་འཇུག་པར་སྤྲོ་བ་སྐྱེས་ཏེ། དེ་རྣམས་ཀྱིས་གཞུའི་འཕྲུལ་འཁོར་
ལན་གསུམ་དུ་བརྡུང་བར་བྱས་ནས་ས་ལ་འདུག་སྟེ་སྨྲས་པ། བྱེ་མའི་
གླིང་ན་འདུག་པའི་རྒྱལ་ཕྲན་དེའི་དཔུང་ནི་ཆུ་བོ་པཀླུ་བརྒལ་ཏེ་་་་
བྱང་ཕྱོགས་ཕ་ཝང་བེའུ་གཡག་དང་ཉེ་བའི་རི་སུལ་དབེན་པ་ཞིག་་་་
ཏུ་སྦལ་བ་ཆུ་ནང་ནས་མགྲིན་པ་ཡན་མངོན་པར་བྱས་ནས་མཁའ་་་་
ལྡིང་འོང་ངམ་མི་འོངས་བལྟ་བ་བཞིན་དུ་ཡིད་གཉིས་ཀྱིས་དཔའ་་་་
བཀོང་ནས་འདུག་པ་རྙེད་སླ་བ་ཡོད་པ་ལ་ལྟོས། དམག་མིའི་སྐྱེ་བོ་
ཀུན་གྱིས་མཚོན་ཆ་བརྡར་བ་དེ་ཡང་ཉན་རྣ་བས་ཐོས་ནས་རིངས་་་
པ་རིངས་པར་སོང་ནས་རྒྱལ་ཕྲན་ལ་སྨྲས་པ། མཐའི་དཔུང་འདི་
--
187



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སླར་ཡང་གཡུལ་ལ་སྤྲོ་བར་གྱུར་ཏེ་མཚོན་རྣམས་བརྡར་བར་བྱས་་་་
ནས་བཞོན་པ་ངལ་གསོས་པ་དང་འོངས་ན་ཐབས་ཀྱི་ཁྱད་པར་་་་་་་
གཞན་ཞིག་བྱ་བར་རིགས་སོ། །རྒྱལ་ཕྲན་གྱིས་སྨྲས་པ། ངའི་མདུན་
ན་འདོན་ཀུན་ངའི་མདུན་སར་འོངས་པ་ལ་ཁྱོད་ཀྱིས་གཏམ་འདི་་་༌་
ལན་གཅིག་སྨྲ་བར་བྱོས་ཤིག དེ་ནས་ཉི་མ་གཞན་པ་ལ་མི་བདག་
གི་མདུན་སར་མདུན་ན་འདོན་ཕྱག་འཚལ་བའི་ཕྱོགས་དེ་ན་ཉན་རྣ་
བ་འོང་ནས་གཏམ་སྔ་མ་སྨྲས་པ་དང་། མདུན་ན་འདོན་ཆེན་པོ་
རྣམས་ཅང་མི་སྨྲ་བ་དེའི་ཚེ་རྒྱལ་ཕྲན་དེའི་ཕའི་མདུན་ན་འདོན་་་་་་
ཆུང་ངུ་ཞིག་ཡོད་པ་དེས་སྨྲས་པ། བྱང་ཕྱོགས་རི་དྭགས་ཀྱི་ནང་དུ་
འདུག་པ་གདོལ་པའི་དཔུང་འདིས་མཚོན་ཆ་བརྡར་བར་བྱེད་དེ་ཡུ་་
བུས་དཔུང་ལ་བརྒལ་བར་བརྩམས་པ་འདི་ལ་ཐབས་ཤིག་ཉེ་བར་་་་་
བསམ་ན། མཐའ་འཁོབ་ཀྱི་ཡུལ་དུ་རིན་ཐང་ཆེ་བ་མིའི་བདག་པོ་ལ་
ཉེ་བར་མི་མཁོ་བ་ལྭ་བ་དང་། རྟ་དང་། སྦུར་ལེན་གྱི་འཕྲེང་བ་དང་
སྐྱེས་སུ་འོས་པ་སྐྱེས་སུ་བསྐུར་ནས། ཡུལ་དབུས་འདི་ན་དགེ་སློང་གི་
དགེ་འདུན་འདི་སྙེད་ཅིག་ཡོད་པ་དེ་དག་གི་མཁན་པོ་དང་སློབ་་་
དཔོན་ཀུན་གང་དུ་གདོལ་པའི་དཔུང་གི་ནང་དུ་མངགས་ནས།
དེའི་ཚིག་གཉན་པ་དང་ནོར་གྱི་རྙེད་པས་ངོམས་ནས་དཔུང་འདི་་་་་
སླར་མི་འོང་བ་དེ་ལྟ་བུ་བྱའོ། །ཡང་སྨྲས་པ། ： རྙེད་པ་འདི་དག་
188
-
a
++
+
++++
++
+
++++
+
+
+
+



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བཟུང་ནས་དེ། །མཚན་མོ་རྒྱུ་བའི་སྲིན་པོ་བཞིན། །ཡུལ་ནི་ཀུན་ལ་
འཁྱམས་པ་སྟེ། །ཟས་ཕྱིར་ཡུལ་གཞན་འགྲོ་བར་འགྱུར། །ཞེས་སྨྲ་བ་
དེ་མིའི་བདག་པོའི་ཡིད་ལ་བབ་སྟེ། སྦུར་ལེན་གྱི་དོ་ཤལ་དང་། ལྭ་
བ་ཁ་དོག་ལྔ་པ་སྟོང་ཕྲག་ལྔ་དང་། རྟ་བརྒྱ་ཕྲག་ལྔ་དང༌། བུ་རམ་
ལྟང་ཚེ་བརྒྱ་ཕྲག་ལྔ་དང་། འབྲས་དང་འབྲུའི་ཚོགས་མང་པོ་སྐྱེས་སུ་
བཟུང་ནས། མིའི་བདག་པོའི་བཀའ་བཞིན་མཁན་པོ་དང་སློབ་
དཔོན་ཀུན་བྱང་ཕྱོགས་རི་དྭགས་ཀྱི་ཡུལ་དུ་སོང་ནས་སྐྱེས་རྣམས་་་་
བྱིན་ནས་སྨྲས་པ། ཡུལ་འདིའི་ནོར་དང་བདོག་པ་ཅུང་ཟད་ཅིག་
ཡོད་པ་འདི་ནི་ཁྱོད་ལ་དབུལ་ན། ད་ཕྱིན་ཆད་དཔུང་ཕྱི་མ་དང་
གཡུལ་འགྱེད་པར་མི་བྱ་ཞིང་ཡུལ་འཇོམས་པར་སླར་འོང་བར་མི་་་་་
རིགས་སོ། །སྨྲས་ཏེ། དེ་ན་མི་བདག་གི་སླར་ཡང་ཡི་གེ་འཕྲིན་དང་
ཡི་གེ་ཕོ་ཉ་བ་ལ་བསྐུར་བ་འདི་ལྟ་སྟེ། ཡུལ་དབུས་ཀྱི་མི་བདག་གི་
ལྭ་བ་ཉུང་ཟད་དང་གཞན་ཡང་རྙེད་པ་ཉུང་ཟད་ཅིག་བསྐུར་བ་་་་་་
འདི་བཟུང་ལ་ཡུ་གུར་གྱི་ཡུལ་རང་གི་གནས་རྙིང་པ་གང་དུ་ཡོད་པ་་
དེ་ན་སོང་ཞིག གལ་ཏེ་དེ་ལས་ལྡོག་སྟེ་མི་འགྲོ་ན། ངས་ལ་ཧོར་
དང༌། རྒྱ་གར་དང་། བལ་པོ་དང༌། རྒྱ་མཚོའི་གླིང་གི་བ་ད་རའི་
ཡུལ་དང་། སིང་ག་ལའི་དམག་རྣམས་ནོར་བྱིན་ནས་བོས་ཏེ་ངས་
དཔུང་བགྲང་བ་ལས་འདས་པ་ཀུན་གྱིས་ཁྱོད་གནས་རྙིང་པ་དེ་ནས་
189



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཡང་ཕྱུང་ངོ༌། །ཞེས་ཡི་གེ་དང་འཕྲིན་མཐུན་པ་བསྐུར་ཏེ། ། ཉིན་
དང་པོ་ལ་མཁན་པོ་དང་སློབ་དཔོན་རྣམས་ཀྱིས་སྐྱེས་བྱིན་ཟིན་པ་་་་
དང་། ཉི་མ་གཉིས་པ་ལ་འཕྲིན་དང་ཡི་གེ་འདི་བྱིན་ཅིག་ཅེས་ཕོ་ཉ་
བ་བཏང་སྟེ་སོང་ནས་ཉི་མ་གཉིས་པ་ལ་སྨྲ་བ་བསམ་ན་དཔུང་གི་་་་
གཟི་བྱིན་དང་རྒྱལ་པོ་གསུས་པོ་ཆེའི་གཟི་བྱིན་གྱིས་ཅི་ཡང་སྨྲ་མ་་་་་
ནུས་ནས་མཁན་པོ་དང་སློབ་དཔོན་ལ་ལྐོག་ཏུ་སྨྲས་པ། ལྷའི་བཀའ་
ནི་ལྡོག་མ་ནུས་པར་འདིར་མཆིས་ལ། འདི་ན་ཚིག་འདི་སྨྲས་ན་ནི་
མཁན་པོ་དང་སློབ་དཔོན་གྱི་ངལ་བ་བྱས་པ་ལ་འབྲས་བུ་མེད་པའི་་་
ཁར་ང་ཡང་རྟ་རྨིག་གིས་བརྫིས་ནས་རྩེད་མོའི་ཟོལ་གྱིས་གསོད་པར་
གདོན་མི་ཟའོ། །ཞེས་སྨྲས་པ་དང་། ཡི་གེ་དེ་མཁན་པོ་དང་སློབ་
དཔོན་ལ་བྱིན་པ་བཀླགས་ནས་དེ་དག་གི་ཡི་གེ་འབབ་ཆུའི་ནང་དུ་་་
བོར་ཏེ་སུ་ལ་ཡང་ཡི་གེ་འདིའི་དོན་གླེང་བར་མི་བྱའོ། །ཞེས་གཡར་
དམ་བཅས་སོ། །འཇིག་རྟེན་ན་ནི་མཛའ་བ་དང་མི་མཛའ་བ་དང་
བར་མ་དག་ཡོད་པའི་ཕྱིར་ཡུལ་ཕྱོགས་གཅིག་ཏུ་སྐྱེས་པ་ནའང་ནང་
གི་བསམ་པ་ནི་ཐ་དད་དུ་ཡོད་པ་དེས་དཔུང་ཕྱི་མའི་ནང་སྔོན་ས་་་་་
དབང་ཁྲི་ལས་བསྐྱོད་པའི་འབངས་དེ་དག་འདི་སྙམ་དུ་སེམས་ཏེ།
རྒྱལ་ཕྲན་ངན་པ་འདི་ལ་ཕ་རོལ་གྱི་འགྲན་ཟླར་གྱུར་པ་ཞིག་བྱུང་ན་་
ཅི་མ་རུང་སྙམ་ནས་ཡུན་རིང་མོ་ཞིག་ལོན་ན། ད་ཡང་མཐའི་དམག་
190 ，



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དཔུང་འདི་ཙམ་དུ་རྩལ་ཆེ་བ་འདི་ཙམ་དུ་གྲངས་མང་བ་དཔའ་་་་
ཞིང་བརྟུལ་ཕོད་པ་འདི་གལ་ཏེ་དཔུང་འདི་འཇོམས་སུ་འོང་ན་དེ་་་་
ལ་རྟ་དང་ཡ་ལད་བྱིན་པ་ནི་དོན་ཆུང་སྟེ། མ་ལ་དཔུང་གི་ཁ་ལོ་བ་
འདི་སྐྱེ་བོ་ཀུན་གྱི་ཐལ་མོས་བསྣུན་ཏེ་སྔོན་གྱི་ཉེས་པ་ལ་ཉེས་བྱས་་་་
ཉིད་དུ་ཤེས་པར་བྱས་ནས་འཆི་བའི་སར་བཏང་ནས། དེ་ནས་ཕོ་
བྲང་འཁོར་བའི་ཡ་ལད་དང་བཞོན་པ་བླངས་ཏེ་དབྱར་གྱི་བྱེའུ་ཁུག་
རྟའི་ཕྲུ་གུ་ཉམ་ཆུང་བ་ས་ལ་ལྟུང་བ་དང་འདྲ་བ་ཤའི་རི་ལུ་བྱས་ཏེ།
མཐའ་འཁོབ་ཀྱི་དཔུང་གི་མདུན་སར་བཞག་ན་བསད་ཀྱང་རུང་་་་་་
བཏང་ཀྱང་རུང་གི་ཅི་ཞིག་འགྱོད་སྙམ་མོ། །མཐའ་འཁོབ་ཀྱི་དཔུང་
དེའི་ནང་དུ་ཡུ་གུར་གྱི་རྒྱལ་རིགས་ཁྲི་ལས་བསྐྱོད་པ་རིགས་བཟང་་་་
པོ་ནོམ་ཇི་བྱང་གནམ་མཚོའི་མཚོ་ངོགས་ན་ཉེས་པ་མེད་པ་བསད་་་་
དེ་མཐོང་བའི་ཆབ་འོག་གི་དམག་མི་རྣམས་གསུས་པོ་ཆེའི་ཕ་ངན་་་་
པ་དེའི་མདུན་ན་འདོན་ཞིག་ཡོད་པ་དེས་ཀྱང་དུག་དང་འདྲ་བའི་་་
བསམ་པ་ངན་པ་འདི་ལྟ་སྟེ། རྒྱལ་པོ་གསུས་པོ་ཆེ་འདི་ལྟར་རྙེད་པ་
མང་པོ་ཞིག་ཐོབ་ན། ངའི་དཔུང་གི་གཙོ་བོ་མྱ་ངམ་གྱི་ཐང་བྱེ་མའི་
གླིང་ན་ཅི་ཡང་མ་རྙེད་པ་འདི་མི་བཟོད་དེ། དཔུང་ཕྱི་མ་འདི་གལ་
ཏེ་མཐོང་ནས་གཡུལ་དང་པོར་འཇུག་པ་མཚོན་ཆའི་ཆར་བ་་་་་་་་་
འབེབས་པ་དེའི་ཚེ། མཚོན་རྣོན་པོས་ཀུ་ཅོའི་སྒྲ་དང་ལྷན་ཅིག་
191



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བསད་ན། དགྲ་བོས་བསད་དམ་སྐྱེ་བོ་འདིས་བསད་ཅེས་སུ་ཞིག་ལ་
མཛུབ་མོས་སྟོན། དེ་ལྟར་མི་མངོན་པར་བཀུམ་པར་བྱ་སྙམ། དེ་ལྟ་
ནའང་ཡུལ་དབུས་ཀྱི་སྐྱེ་བོ་དགེ་བ་བྱས་པ། དགེ་བའི་ལྷག་མ་ཡོད་
པ་དག་གི་མཐུས་མཐའི་དམག་དཔུང་དེ་སླར་མི་འོང་ཞིང་དེ་ཉིད་་་
དུ་འདུག་ནས་གཙོ་བོ་འདི་སྙམ་དུ། དགེ་སྦྱོང་རྣམས་ཀྱི་བྱིན་པའི་
རྙེད་པ་འདི་ནི་རྙེད་སླ་བ་བསླང་བར་བྱ་སྙམ་ནས་བླངས་སོ། །
དཔུང་ཕྱི་མ་འདི་འཇོམས་པར་བྱེད་དམ་འོན་ཏེ་ཡུལ་གཞན་ཞིག་ཏུ་
འགྲོ་ཞིང་སྐྱེ་བོ་གཞན་དག་འཇོམས་སྙམ་དུ་ཡིད་གཉིས་སུ་གྱུར་་་་་་
བཞིན་དུ། དགེ་སྦྱོང་རྣམས་ལ་ཉིན་གཅིག་འདངས་པའི་ཟས་བྱིན་
ཏེ་སྨྲས་པ། ད་ལྟ་ངའི་དཔུང་གི་བཞོན་པ་རྣམས་ངལ་བས་དུབ་པ་
དང༌། དགེ་སྦྱོང་རྣམས་ཀྱི་སྨྲ་བ་ནི་མཐུན་པའི་ཕྱིར་རེ་ཞིག་བཏང་
སྙོམས་སུ་འདུག་གིས་དབྱར་གྱི་དུས་དང་ཉེ་བ་དེའི་ཚེ་ཕྱོགས་གང་་་་་
དུ་འགྲོ་འགྲོ་བའི་ཉི་མ་དེ་ལས་ཤེས་པར་འགྱུར་རོ། །ཞེས་སྨྲས་པ་
དང་། མཁན་པོ་དང་སློབ་དཔོན་ཀུན་ཡིད་མགུ་བར་གྱུར་ཏེ་སླར་
འོང་ངོ༌། །ཅི་ཙམ་ན་རེ་བའི་ཁྱིམ་པ་རྭ་ལོད་ཀྱི་བུ་འདི་སྙམ་དུ།
ངའི་ཕ་དང་སྲིང་མོ་དང་ཕུ་ནུ་ཉེས་པ་མེད་པ་ཀུན་རྒྱལ་པོ་ངན་པས་
གཡོ་ཐབས་ཀྱིས་བསད་པ་འདི་ལ་ང་ལ་དཔུང་མེད་པས་བྱར་མེད་་་་
ན། ད་སྲིན་པོའི་དཔུང་ལྟར་རྔམ་པ་གཤེད་མ་ལྟར་གསོད་ལ་དགའ་
192



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བ་དཔུང་འདི་བོས་ནས་དགྲ་བོ་དེ་མིང་གི་ལྷག་མར་བྱའོ་སྙམ་ནས།
རྟ་ཡུལ་ན་བཟང་བ་རྟ་ཕལ་བ་བཅུ་རི་བ་ཞིག་བཟུང་ནས་རང་གི་་་་
ཁྱིམ་ནས་ཕྱིར་བྱུང་སྟེ་མྱ་ངམ་གྱི་ཐང་དུ་འགྲོ་བའི་ངལ་བས་ངལ་་་་་
བར་མ་བསམ་སྟེ་དཔུང་གི་ནང་དུ་སོང་ནས་དཔུང་གི་གཙོ་བོ་་་་་་་
གསུས་པོ་ཆེ་ལ་རྟ་བྱིན་པ་དང་ཡིད་མགུ་ནས་ཡུལ་གང་དུ་རྟ་འདིས་
འདྲ་བ་ཡང་ཡོད་པར་གདའ་ཞེས་ནན་གྱིས་བལྟས་སོ། །དེ་ནས་
གཏམ་གྱི་མཐར་རྭ་ལོད་ཀྱི་བུ་གུས་པར་བཏུད་དེ་རི་བོང་གི་ལྤགས་་་
པའི་ཞྭ་ལག་པས་བཟུང་ནས་པུས་མོ་བཙུག་སྟེ། འདི་སྐད་ཅེས་སྨྲས་
སོ། །དཔུང་འདི་ནུབ་ཕྱོགས་སུ་སོང་ནས་ཡུན་རིང་མོ་ཞིག་ལོན་ན་
ཉ་བའི་གྲོང་བ་འགའ་ཞིག་གཞོམས་ནས་ད་མྱ་ངམ་གྱི་ཐང་དུ་ངལ་་་
གསོས་ཟིན་གྱི་ད་སྙོམས་ལས་སུ་འདུག་པ་བས། ང་བྱང་ཕྱོགས་ཀྱི་རི་
དྭགས་ཀྱི་ཡུལ་ན་ཉེས་པ་མེད་པར་འདུག་ན་རྒྱལ་པོ་ངན་པའི་གཡོ་་་
ཐབས་ཀྱི་ངའི་ཕ་དང་ཉེ་དུ་ཀུན་དུས་གཅིག་ཏུ་ཁ་དག་པར་བྱས།
སྦྲ་མོ་ཆེའི་ནང་དུ་རྟའི་བཞོན་པས་འགྲོ་འོང་བྱེད་པ་དེ་ཙམ་གྱི་་་་་་་
ཡངས་ཤིང་མཐོ་བ་གླང་ཁལ་ལྔ་བཅུ་པ་དེ་ཡང་མཚོན་གྱི་དུམ་བུར་་་
བྱས། གྲོ་མ་དང་། མར་གསར་དང་། འོ་མའི་བཅུད་རྣམས་ཀྱང་ས་
ལ་བྱུགས་ནས་སྣོད་རྣམས་ཕྱེ་མར་བྱས། ལུག་གི་ཁྱུ་རྣམས་མུ་ཏིག་གི་
དོ་ཤལ་ཆད་པ་བཞིན་དུ་ཕྱོགས་དང་ཕྱོགས་མཚམས་སུ་གཏོར་ཞིང་་
193



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལྷག་མ་རྣམས་ཟོས་ཤིང་ཟད་པར་བྱེད་པ་པོ་གཡོན་ཅན་བག་མེད་་་་
པ་དེ་འཇོམས་པར་བྱས་ན་དེའི་ཆབ་འོག་གི་རེ་བའི་ཁྱིམ་པ་དག་ནི་
ཕྱུག་ཅིང་ནོར་མང་བ་སྐྱེས་བུ་ཡ་ལད་གྱོན་པ་ཁྲི་ཉིས་བརྒྱ་གང་དག་
ཡོད་པ་དེ་དག་བླངས་ནས་དཔུང་འདིའི་ནང་དུ་བསྣན་ན། ཆུ་ཀླུང་
འབྲི་ཆུ་དབྱར་དུས་ཀྱི་ཆར་དང་ཆུ་བྲན་གྱིས་ལྷག་པར་བསྐྱེད་པ་་་་་
བཞིན་དུ། ཆུ་ཀླུང་པཀླུ་འདི་ནས་ཆུ་ཀླུང་རྨ་ཆུའི་བར་གྱི་ས་ལ་
དབང་བྱེད་པར་འགྱུར་བ་དེ་ལྟར་ངས་བྱ་ཡིས་བཞོན་པ་ཟུང་ཞིག
ངས་སྔོན་དུ་འགྲོ་བའི་ཕྱི་བཞིན་འགྲོའོ། །ཡང་སྨྲས་པ། ཁྱོད་ནི་
དམག་ལྡན་སྒྱུ་རྩལ་ཆེ། །གཡོན་ཅན་ལག་འགྲོ་འཇོམས་པ་ན། །ལམ་
དང་ལམ་མིན་ནས་འཇུག་པ། །དུས་དང་བྱ་བ་ང་ཡིས་ཤེས། །ཞེས་
སྨྲས་པ་དང་། གཙོ་བོ་གསུས་པོ་ཆེ་ཡིད་ལྷག་པར་མགུ་ནས་སྟན་
ལས་ལངས་ནས་བཟའ་བ་མང་པོ་རང་ཉིད་ཀྱི་ལག་པས་དེའི་མདུན་
དུ་བྱུར་བུར་སྤུངས་ནས་ཉེ་བར་བཏུད་དེ། དེ་དཔུང་མང་བའི་
མངོན་པའི་ང་རྒྱལ་གྱིས་གཡི་ལྤགས་ཀྱི་ཞྭ་ཆུང་ངུ་ཆུ་སྐྱར་དཀར་པོ་་་
དང་འདྲ་བ། ལག་པས་སྤྱི་བོ་ནས་རྒྱབ་ཏུ་ཅུང་ཟད་བསྙིལ་བར་བྱས་
ནས་དཔུང་གི་ཚོགས་ལ་བལྟ་ཞིང་ཚིགས་སུ་བཅད་དེ་སྨྲས་པ། སྐྱེས་
བུས་འགྲོ་འོང་མ་བྱས་པར། །ང་ཡི་སྙན་པས་བོས་པ་ཡི། །སྙན་པའི་
གཏམ་དང་ལྷན་ཅིག་ཏུ། །མི་ཡི་སྐྱེས་བུ་ག་ལས་འོངས། །ཞེས་སྨྲས་
194
r



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ནས། ཉིན་ཞག་མང་པོའི་བར་དུ་ཉིན་རེ་བཞིན་གོས་གསར་བ་ཁ་
དོག་མི་འདྲ་བ་རེ་རེ་བྱིན་ཏེ། དེ་དང་ལྷན་ཅིག་གཏམ་འདྲི་བར་
བྱེད། ཕེབས་པ་སྨྲ་བར་བྱེད། བག་ཕབ་པར་གནས་སོ། །ཅི་ཙམ་ན་
དགེ་སྦྱོང་རྣམས་གཙུག་ལག་ཁང་དུ་སླར་འོངས་ནས་ངལ་སོས་པ་་་་་
དེའི་ཚེ། ཡུལ་དེའི་མི་ཞིག་ལ་ནོར་ཉུང་ཟད་ཅིག་བྱིན་ཏེ་སྨྲས་པ།
མིའི་བདག་པོ་དང་མདུན་ན་འདོན་ལྷན་ཅིག་གཏམ་གླེང་བའི་གོ་་་་
སྐབས་རྙེད་སླ་བ་མིན་ཏེ། དེ་ཅིའི་སླད་དུ་ཞེ་ན། མངོན་པའི་ང་
རྒྱལ་ཅན་ཡིན་པ་དེའི་སླད་དུ་ཕོ་བྲང་གི་ཆབ་སྒོ་བསྲུང་བ་ལ་གཏམ་་
དུ་བྱ་བ་འདི་ལྟ་སྟེ། མཁན་པོ་དང་སློབ་དཔོན་ཀུན་བློ་མཐུན་པར་
བྱང་ཕྱོགས་རི་དྭགས་ཀྱི་ཡུལ་དུ་སོང་ནས་དཔུང་གི་གཙོ་བོ་ལ་སྐྱེས་་་
དག་ཀྱང་བྱིན་ངེད་རྣམས་ཀྱི་ངལ་བ་ཡང་བྱས་སོ། །ལྷའི་དཔུང་ཕྱི་
མ་འདི་བྱང་ཕྱོགས་རི་དྭགས་ཀྱི་ཡུལ་དུ་ཡུན་རིང་མོ་ཞིག་འདུག་ན།
སྐྱེ་བོ་རྣམས་འཚོ་བའི་ཟས་ཀྱིས་ཉོན་མོངས་པ་དང་། བྲོ་ནད་ཀྱིས་
ཉོན་མོངས་པ་དང་། དཔུང་སྔ་མའི་གནོད་པའི་འབེན་དུ་གྱུར་པ་
གདོན་མི་ཟ་བ་འདི་མྱུར་བར་ལྡོག་ན་བདག་ཅག་ངལ་བ་ཡང་་་་་་་་
འབྲས་བུ་མཆིས་ཤིང་། ཡུལ་དབུས་ཡང་ཅི་བདེར་གནས་ཤིང་བདེ་
བའི་ལོངས་སྤྱོད་ཀྱིས་འཚོ་བ་འགྱུར་རོ། །ཞེས་ཕོ་བྲང་འཁོར་བ་
གཅིག་ནས་གཅིག་ཏུ་བརྒྱུད་དེ་མིའི་བདག་པོའི་སྙན་ལ་གསོལ་ཅིག
195



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྐྱེས་བུ་དེ་སོང་ནས་སྒོ་སྲུང་ལ་སྨྲས་ཏེ། ཕོ་བྲང་འཁོར་བ་གཅིག་
ནས་གཅིག་ཏུ་བརྒྱུད་དེ་མི་བདག་གི་ཐོས་ནས་བྱང་ཕྱོགས་རི་དྭགས་
ཀྱི་ཡུལ་དུ་ཕོ་ཉ་བ་བཏང་སྟེ། དཔུང་གི་ཁ་ལོ་བ་ལ་བསྒོ་བ། ཕོ་ཉ་
འདི་འོངས་པའི་ཉི་མ་ལ་དམག་མིའི་སྐྱེ་བོའི་ཚོགས་རང་ཡུལ་དུ་་་་་་
བཏང་བར་བྱོས་ཞེས་འཕྲིན་བསྐུར་བ་དེ། ཕོ་ཉས་མྱུར་བར་སོང་སྟེ་
ཉིན་ཞག་འགས་དཔུང་གི་ཁ་ལོ་བའི་མདུན་སར་འདུག་ནས་ཅི་དང་
ཅི་ཡིན་པ་སྨྲས་པའི་མོད་ལ་རོལ་མོ་མཁན་འགིར་གི་གདོང་གིས་རྔ་་་
པ་ཊ་ཧ་བརྡུངས་ནས་དམག་མིའི་སྐྱེ་བོ་བསྡུ་བར་བྱས་ནས་ཁ་ལོ་་་་་
བས་སྨྲས་པ། དེ་རིང་གི་ཉི་མ་ལ་དམག་མིའི་ཚོགས་དག་རང་ཁྱིམ་
དུ་སོང་ལ་ལས་ཀྱི་མཐའ་བྱོས་ཤིག སྨྲས་པ་དང་། དམག་མིའི་སྐྱེ་
བོ་རབ་ཏུ་དགའ་སྟེ་ག་ཞའི་སྒྲ་ཆེན་པོ་བྱུང་ངོ༌། །དེ་ནས་ཟན་ཟོས་
ཏེ་དམག་མིའི་སྐྱེ་བོ་ཉི་མ་དེའི་ཕྱི་དྲོ་རང་ཡུལ་དུ་གོམ་པ་འདོར་བར་
བྱས་སོ། །མཐའ་འཁོབ་ཀྱི་དཔུང་གི་རྒྱལ་པོ་གསུས་པོ་ཆེ་དང་མདུན་
ན་འདོན་གསུས་པོ་ཆེ་དང་དཔུང་གི་ཚོགས་རབ་ཏུ་མང་པོ་ཡ་་་་་་
དེའི་ཉི་མ་ཁོ་ན་ལ་རྭ་ལོད་ཀྱི་བུ་སྔོན་དུ་འགྲོ་བའི་ཕྱི་བཞིན་སོང་ངོ༌།།
དེའི་ཚེ་ནམ་མཁའ་ནས་ལྷ་ཞིག་གིས་ཚིགས་སུ་བཅད་དེ་སྨྲས་པ།
རྒྱལ་པོའི་དཔུང་གིས་གནོད་པའི་མདའ། །འབབ་པར་འོས་པ་དེ་
མེད་པར། །དེའི་ཚེ་ཕ་རོལ་དགྲ་བོ་ཡི། །མཚོན་གྱིས་སྐྱེ་བོ་སུ་ཞིག་
196
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
བརྡེག །སངས་རྒྱས་ཆོས་དང་དགེ་འདུན་ལ། །སྐྱབས་སུ་སོང་བའི་
སྐྱེས་བུ་ལ། །མེ་དང་ཆུ་དང་དགྲ་བོ་དང༌། །སྦྲུལ་གདུག་གཅན་
གཟན་མི་འམ་ཅི། །འཇིགས་ལས་སྐྱོབ་པར་བྱེད་ལ་ལྟོས། །ཀུན་ཏུ་
བཟང་པོ། སྐྱེ་བོ་དགེ་བ་བྱས་པའི་ལེགས་བྱས་གཅིག་གིས་ཡང་སྐྱེ་བོ་
མང་པོ་སྐྱོབ་པར་ནུས་པ་ལ་གཟིགས། མཐའ་འཁོབ་ཀྱི་དཔུང་དེ་ལ་
སའི་བདག་པོའི་ལྭ་བ་དང་ནོར་རམ་ནོར་གྱི་དབྱིག་རི་བོ་འབིགས་་་
བྱེད་དང་མཉམ་པ་ཞིག་བྱིན་ནའང་ལྡོག་ཏུ་མི་ཉན་པ་ཞིག་སྟེ། གླང་
པོས་པདྨའི་རྫིང་བུར་ཞུགས་ཏེ་ཆུ་ངོམས་པར་འཐུངས་ནས་པདྨ་་་་་
རྣམས་ཟོས་ཤིང་ཟད་པ་དེ་ཕྱོགས་དེ་ནས་ཀུ་ཤའི་ཚལ་དུ་སོང་བ་་་་་
སླར་མི་འོང་བ་དེ་བཞིན་དུ། སྐྱེས་བུ་སྡིག་པ་བྱེད་པ་པོ། །མྱ་ངམ་
ཐང་དུ་འདུག་པ་ན། །ཉེས་མེད་རི་དྭགས་ཚོགས་ཉམས་བྱེད། །གང་
དུ་འགྲོ་བ་དེ་དག་གིས། །ཡུལ་དང་སྐྱེ་བོའི་ཚོགས་དག་འཇོམས། །
འདི་ལྟ་སྟེ། མཁའ་ལྡིང་གི་རྒྱལ་པོ་གང་གི་ཚེ་ཤར་ཕྱོགས་ཀྱི་རྒྱུ་
མཚོར་འཇུག་པ་དེའི་ཚེ། ཤར་ཕྱོགས་ཀྱི་ཀླུ་དང་ཀླུའི་ཆུང་མ་དང་།
བུ་དང་བུ་མོ་དང་། ཉེ་དུ་ཀུན་དང་གཡོག་འཁོར་མཐའ་དག་ཉམས་
པར་བྱེད། དེ་ལས་ཁ་ཅིག་ནི་གནས་ལས་བྱེར་བར་བྱེད། ཁ་ཅིག་ནི་
བཟུང་ཞིང་དེ་རི་གཉའ་ཤིང་འཛིན་གྱི་རྩེ་མོར་དྲངས་ཏེ་ཟ་བར་་་་་
བྱེད། རེས་འགའ་ནི་ནུབ་ཀྱི་ཆུ་གཏེར་དུ་འཇུག་པར་བྱེད། དེ་ཀླུ་
197



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྣམས་འདྲེན་པར་བྱེད། ལུས་ཉམས་པར་བྱེད། གནས་ལས་ཕྱུང་
བར་བྱེད། ཀླུ་ཕྲུ་གུ་ལྟ་ན་སྡུག་པ་མའི་པང་ནས་འཕྲོགས་ཏེ་ཆོ་ངེ་
སྒྲོག་བཞིན་དུ་རི་བཤོལ་མདའ་འཛིན་གྱི་སྟེང་དུ་བཞག་ནས་ཟ་བར་
བྱེད་པ་དེའི་ཚེ། བྱང་ཕྱོགས་ཀྱི་རྒྱ་མཚོ་དང་ལྷོ་ཕྱོགས་ཀྱི་རྒྱ་མཚོའི་
ཀླུ་རྣམས་བདེ་བའི་ལོངས་སྤྱོད་ཀྱིས་འཚོ་ཞིང་གནས་ལ། རེས་
འགའ་ནི་མཁའ་ལྡིང་གི་དབང་པོ་གཡོག་མཁའ་ལྡིང་ཆུང་ངུ་མང་་་་་
པོའི་འཁོར་དང་ལྷན་ཅིག་ལྷོ་ཕྱོགས་ཀྱི་རྒྱ་མཚོར་འཇུག་པ་དེ་ན་་་་་་
ཡང་ཀླུ་བྱེ་བ་བརྒྱ་སྟོང་མང་པོ་གནས་ནས་ཕྱུང་ཞིང་རབ་ཏུ་བྲོས་ཏེ་་
ཀུན་ནས་འབྲོས་པས་ངལ་བར་བྱེད། ཀླུ་འགའ་ཞིག་གི་སྤུན་ཟླ་དང་
བུ་དང་བུ་མོ་དང་བྲལ་བའི་མྱ་ངན་ལ་སྦྱར་ཏེ་ཀླུ་གང་དང་ཉེ་བ་དེ་་་
བཟུང་ནས་རི་བོ་ལྟ་ན་སྡུག་གི་རྩེ་མོར་བླངས་ནས་ཟ་བར་བྱེད།
ཉིན་འགའ་ནི་བྱང་ཕྱོགས་ཀྱི་རྒྱ་མཚོར་དབུ་བའི་འཕྲེང་བ་གཡོ་བའི་
ལག་པས་ཀླུ་རྣམས་སྒྲིབ་པར་བྱེད་པ་བཞིན་དུ་གནས་དེའི་ཀླུ་རྣམས་
སྔར་ཟོས་ཟོས་པའི་ལྷག་མའི་ཀླུ་རྣམས་ཀྱི་ཆོ་ངེ་འབོད་པ་ཕྲུ་གུ་དང་
བྲལ་བས་གླང་མོ་སྟོང་གནས་གཅིག་ཏུ་དུ་བ་དང་འདྲ་བ་དེ་བཞིན་་་
དུ། མཐའ་འཁོབ་ཀྱི་དཔུང་དེས་འགྲོ་བའི་ཞར་ལ་རི་དྭགས་ཉེས་པ་
མེད་པ་མང་པོ་བསད་དེ་ལ་ལ་ནི་ཟོས། ལ་ལ་ནི་བསད་པའི་གནས་
དེར་བོར་ཏེ་ཤར་ཕྱོགས་ཀྱི་ཡུལ་དང་ཉེ་བའི་ལམ་དུ་ཐལ་གྱིས་ཕྱིན་་་་
198



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པ་དང༌། རྭ་ལོད་ཀྱི་བུས་སྨྲས་པ། ད་འདི་ནས་ལམ་པོ་ཆེ་བོར་ཏེ་
ལམ་གཞན་ནས་འགྲོ་བར་བྱ་སྟེ་ཇི་སྲིད་གཡོན་ཅན་ལག་འགྲོ་དེ་་་་་་
འཇོམས་ཤིང་ལུས་དུམ་བུར་མ་བྱས་པ་དེ་སྲིད་དུ་རི་དྭགས་རྣམས་་་
བཤོར་བར་མི་བྱ་སྟེ། དེ་ཅིའི་སླད་དུ་ཞེ་ན། རི་དྭགས་ཀུན་བྲོས་
པས་རྡུལ་བསླང་བ་དང་རི་དྭགས་བྲོས་པ་འགའ་ཞིག་མེལ་ཚེ་བྱེད་་་་
པས་མཐོང་ན། དེ་རྒྱུ་མེད་པར་རི་དྭགས་མི་འབྲོས་ཏེ་ངེས་པར་
དཔུང་གི་ཚོགས་ཤིག་མཆིས་སོ་སྙམ་ནས་ཆབ་འོག་གི་སྐྱེ་བོ་རྣམས་་་་
དང་གཡོན་ཅན་ལ་ཡང་དུས་མིན་གྱི་རླུང་དང་སྐྱེ་བོ་དགྲར་གྱུར་པ་་་
ནི་ནམ་ཡོང་ཆ་མ་འཚལ་བས། རི་དྭགས་འདྲོགས་ན་བཞོན་པ་དག་
བཟུང་ཞིག་ཅེས་སྨྲ་བའི་གནས་ཡོད་ཀྱི་རི་དྭགས་ཉེས་པ་མེད་པ་་་་་
ཡལ་བར་བོར་ཞིག དཔུང་འདིའི་ནང་གི་རྟ་མགྱོགས་འགྲོ་གང་
ཡིན་པ་ཕྱེ་ནས་སྐྱེས་བུ་ལུས་ཆུང་བ་རྩལ་ཆེ་བ་རྟ་གཅིག་ཞོན་ཏེ་་་་་་་
གཅིག་རོལ་ཏུ་ཁྲིད་པ་ལྔ་བརྒྱ་དང་ལྷན་ཅིག་སྔོན་དུ་ནམ་མཁའ་་་་
ལྡིང་རྒྱ་མཚོར་འཇུག་པ་བཞིན་དུ་འགྲོ་ཞིང༌། གཡོན་ཅན་དང་ཆབ་
འོག་གི་རྟ་ཀུན་བདའ་བར་བྱས་པ་དང༌། དེའི་ཕྱི་བཞིན་དཔུང་
རྣམས་ཆུ་བོ་དལ་འབབ་དང་འདྲ་བར་འོང་བའི་མདུན་དུ་ངས་་་་་་་
བཞོན་པ་རྣམས་འཕྲོགས་ཟིན་པའི་རྗེས་སུ་གཡོན་ཅན་དང་ཆབ་་་་་
འོག་གི་སྐྱེ་བོ་རྣམས་མྱ་ངམ་གྱི་ཐང་གི་རུས་སྦལ་ཉམ་ཆུང་བ་དང་་་་
199



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ས་
འདྲ་བར་གར་ཡང་འགྲོ་བའི་མཐུ་མེད་པ་དེ་ལྟར་བྱ་དགོས་སོ། ་ །
ཞེས་སྨྲས་ཏེ། གསུས་པོ་ཆེས་སྐྱེས་བུ་དཔུང་གི་ནང་ནས་ལུས་ཆུང་བ་
རྩལ་ཆེ་བ་མེ་སྐྱོགས་ཀྱི་འཕྲུལ་འཁོར་འཛིན་པ་ལྔ་བརྒྱ་རྟ་ཀུན་ལས་་་
མགྱོགས་པ་ལྔ་བརྒྱ་ཞོན་ཏེ་ལྷག་མ་ལྔ་བརྒྱ་ནི་རོལ་ཏུ་ཁྲིད་ནས། རྭ་
ལོད་ཀྱི་བུས་རྟ་ཆུ་སྐྱར་དཀར་པོ་ལ་སྤྲོ་བས་ཞོན་ཏེ་སྔོན་དུ་འགྲོ་བ་་་་
འདི་ལྟ་སྟེ། མཁའ་ལྡིང་རྒྱ་མཚོར་འཇུག་པ་བཞིན་དུ་སོང་ངོ༌། །
སྐབས་དེར་སྐེ་རིང་གི་བུ་གཡོན་ཅན་སྐྱེ་བོ་ཀུན་ལ་གནོད་པ་བྱེད་པ་
ཡུལ་གཞན་གྱི་ནོར་འཕྲོགས་པ་ལ་དགའ་བ་དེ་སྐྱེ་བོ་སུ་དག་བསད་་་
པར་བྱ། སུ་དག་གི་ནོར་ཕྲོགས་པར་བྱ་ཞེས་མདུན་ན་འདོན་ལ་
གཏམ་གླེང་བའི་གཏམ་གྱི་མཐར། ཆབ་འོག་གི་སྐྱེ་བོ་རྒན་པོ་ལུས་
ཆུང་བ་མེལ་ཚེ་ལ་ཡང་ཡང་འགྲོ་བ་མེལ་ཚེ་ལ་མཁས་པ་ཞིག་ཡོད་པ་
དེ་འོངས་ནས་སྨྲས་པ། ཁྱོད་ཀྱིས་ནི་སྐྱེ་བོ་ཀུན་ལ་གནོད་པ་ཁོ་ན་
བྱེད་ཅིང་དགེ་སྦྱོང་རྣམས་ལ་མཐོ་འཚམ་ན། ད་འཇིག་རྟེན་ཕ་རོལ་
མེད་པར་བལྟ་བ་ཤེས་མོད་ཀྱི། ད་ལྟ་མྱ་ངམ་གྱི་ཐང་འདི་ན་བག་
བརྐྱང་སྟེ་སྐྱེ་བོ་ཡ་རབས་ཀྱི་ཟོལ་གྱིས་འདུག རྟ་གཡར་བར་བྱོས་
དང་། སྔོན་རྒྱལ་པོ་སྐེ་རིང་སུ་ལའང་གནོད་པ་མ་བྱས་པ་དེའི་བྱང་
ཕྱོགས་ཀྱི་མེལ་ཚེ་བ་ང་ཡིན། ད་ཡང་ངས་ནི་མཐོ་ཞིང་མཐོ་བ་ནས་
བལྟ་བར་འགྲོའོ་ཞེས་སྨྲས་པ་དང༌། གཡོན་ཅན་གྱིས་སྨྲས་པ།
200



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འདབ་ཆགས་ནི་ཁོ་བོའི་སྟེང་གི་ནམ་མཁའ་ལ་འགྲོ་བ་ཡོད་ཀྱིས་་་་་
གཞན་སུ་ཞིག་ཡོད། འཇིག་རྟེན་ཕ་རོལ་ཁྱོད་ཀྱིས་གང་དུ་མཐོང་།
ཡུལ་ཇི་འདྲ་བ་ཞིག་ཅེས་སྤྲོས་ནས་འདུག་གོ །ཡང་སྨྲས་པ། རྟ་
དགོས་ན་རྟ་རྫི་ལས་ལོངས་ཤིག་བྱ་ར་བྱས་པ་ལ་ཉེས་པ་མེད་དོ། །
དེས་ཀྱང་རྟ་རྫི་ལས་རྟ་བླངས་ཏེ་ཕྱོགས་དེ་ནས་སོང་སྟེ་རི་བོ་ལ་་་་་་
འཛེགས་པ་དེ་བྱང་ཕྱོགས་ཀྱི་ལམ་པོ་ཆེར་བལྟས་ན་སུ་ཡང་མ་་་་་་་
མཐོང་ནས་དེ་རི་ལས་བབས་ཏེ་རི་བོ་དེ་བས་ཆེས་མཐོ་བ་ལམ་དང་་
ལམ་མིན་ཀུན་མཐོང་བ་ཞིག་ཏུ་འཛེགས་ཏེ་བལྟས་པ་ན། རི་དུང་
གཡས་འཁྱིལ་འདྲ་བ་ས་ཕྱོགས་དབེན་པ་ཞིག་ཏུ་ཆུ་མིག་ཅིག་ཡོད་་་་
པ་དེ་ལ་སྔོན་དུ་འོངས་ནས་རྭ་ལོད་ཀྱི་བུས་ཆུ་མིག་ལས་ཆུ་བླངས་པ་
དང༌། དཔུང་ཀུན་རྟ་ལས་བབས་ཏེ་ཆུ་བླངས་ནས་ཟས་གཡོ་བའི་དུ་
བ་དང་པོར་ཐོན་པ་མཐོང་ནས་འདི་སྙམ་དུ། སྐྱེས་བུ་ནི་མ་མཐོང་
ན། རི་འདིའི་དུ་བ་གླང་པོ་ཆེ་སྔོན་པོ་ཉལ་བ་དལ་བུས་གཡོ་ཞིང་
ལངས་པ་དང་འདྲ་བ་མཐོང་ནས་རྟ་འཛིན་པ་ལ་སྨྲས་པ། དུ་བ་
མཐོང་ངམ། མཐོང་ངོ༌། །དེ་ནས་རིངས་པ་རིངས་པར་མེལ་ཚེ་བྱེད་
པ་མྱ་ངམ་གྱི་ཐང་དུ་བཞོན་པ་ཡང་ཡང་བསྐུལ་བས་རེ་བའི་ཁྱིམ་་་་་
དང་ཉེ་བ་ན་རྟའི་བང་ནི་ཉམས། དགྲ་བྱུང་ངོ་དགྲ་བྱུང་ངོ་ཞེས་
ལན་མང་དུ་འོ་དོད་ཡང་ཡང་བོས་པས་སྐད་ནི་འགག སྐྱེས་བུ་
201



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
-
-
-
དང་རྟ་ལྷག་པར་ངལ་བར་གྱུར་ཏེ་ལུས་ལ་རྡུལ་བྱུང་བ་ནི་ཆུ་བོ་ནས་
ཐོན་པ་དང་འདྲ་བར་བྱས་ཏེ་རྟའི་རྣ་བ་ལ་ཝ་ལྤགས་ཀྱི་ཞྭ་ཡང་ཡང་
བསྣུན་ཞིང་འོང་བ་སྐྱེས་བུ་འགའ་ཞིག་གིས་མཐོང་ནས། ཀྱེ་སྐྱེས་བུ་
འདི་ཅི་ཞིག་ཉེས་ཏེ་འདི་ལྟར་གྱུར། སྨྲས་པ། དགྲ་བྱུང་ངོ་བྲོས་
ཤིག དེས་སྨྲས་པ། སྐྱེས་བུ་དགྲ་ག་ལས་འོངས་གང་དུ་མཐོང་ཉེ་
འམ་རིང་། དེས་སྨྲས་པ། དུ་བ་མཐོང་ངོ༌། །སྐྱེས་བུ་མྱུར་བར་སོང་
ནས། སྐྱེས་བུས་གཡོན་ཅན་ལ་སྨྲས་པ། མེལ་ཚེ་བ་བྱང་ཕྱོགས་རི་
དྭགས་ཀྱི་ཡུལ་ནས་ངལ་བ་དུ་མས་འདིར་འོངས། གཡོན་ཅན་གྱིས་
སྨྲས་པ། ཅི་ཞིག་མཐོང་། སྐྱེས་བུས་སྨྲས་པ། དུ་བ་མཐོང་ངོ༌། །དེ་
ནས་མེལ་ཚེ་བ་རྟ་ལས་བབས་པ་དང་གཡོན་ཅན་གྱིས་སྐྱེས་བུ་དེ་་་་་
སླར་བཏང་སྟེ་སྨྲས་པ། ཁྱོད་ཀྱིས་ཅི་ཞིག་མཐོང་། མེལ་ཚེ་བས་སྨྲས་
པ། དུ་བ་མཐོང་གིས་བྲོས་ཤིག གཡོན་ཅན་གྱིས་སྨྲས་པ། སྐྱེས་བུ་
ངན་པ་ཁྱོད་ཀྱིས་ཁོ་བོ་ལ་ཡ་རབས་ཀྱི་ཟོལ་གྱིས་འདི་ལྟར་བག་
བརྐྱང་སྟེ་འདུག་སྨྲ་བ་དེ་ཡང་བརྙས་པ་མ་ཡིན་ནམ་ཉེས་བྱས་མ་་་་་
ཡིན་ནམ། དེ་རིང་གི་ཉི་མ་ལ་དུ་བ་བྱུང་ངོ་བྲོས་ཤིག་སྨྲས་པ་འདི་
ཡང་བརྙས་པ་མ་ཡིན་ནམ་ཉེས་བྱས་མ་ཡིན་ནམ། དེ་དང་མི་རིང་
བ་ན་ལས་བྱེད་པའི་སྐྱེས་བུ་ཞིག་འགྲེང་སྟེ་འདུག་པ་དེ་ལ་སྨྲས་པ།
འདི་བཟུང་ལ་ཐག་པ་རིང་པོས་ཡན་ལག་དང་ཉིང་ལག་ཀུན་་་་་
202



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
བཅིངས་པར་བྱས་ཏེ་ཐག་མཁན་གྱི་གྲུ་གུ་དང་འདྲ་བར་བྱོས་ཤིག་་་
སྨྲས་པ་དང་། སྐྱེས་བུ་དེ་མེལ་ཚེ་བ་དང་སྔོན་ནས་འདྲིས་ཤིང་
བྱམས་པ་ཡིན་པས་འདི་སྙམ་དུ། གཡོན་ཅན་ཕྱིར་སོང་བ་དང་ངས་
ལྷོད་པོར་བཅིངས་ནས་ཡན་ལག་མ་རྨས་མ་ཉམས་པ་དེ་ལྟར་བྱའོ་་་་
སྙམ་སྟེ། ཐག་པ་འཚོལ་བའི་ཟོལ་གྱིས་རེ་བའི་ཁྱིམ་ཉུལ་བ་ལྟར་བྱས་
པ་དང་། གཡོན་ཅན་ནང་དུ་སོང་བ་དང་ཕྱི་རོལ་དུ་བལ་འཇམ་
པོས་མེལ་ཚེ་བའི་ཡན་ལག་དང་ཉིང་ལག་ཀུན་གཡོགས་ནས། དེའི་
ཕྱི་ལ་འབྲོང་གི་རྔ་མ་ལས་བྱས་པའི་ཐག་པ་ནག་པོ་དུག་ཅན་གྱི་སྦྲུལ་
ལྟ་བུས་ལན་མང་དུ་བཀྲིས་ནས་བཞག་གོ །
ཅི་ཙམ་ན་རྟ་རྫི་བྱ་བ་འགའ་ཞིག་གི་སླད་དུ་ཕྱོགས་དེར་འོ་་་་
བའི་མེལ་ཚེ་བའི་གནས་སྐབས་ངན་པ་དེ་མཐོང་ནས་སྨྲས་པ། སྐྱེས་
བུ་ཅི་ཞིག་ཉེས། སྨྲས་པ། ཉེས་པ་ནི་མ་བྱས་ན་ངས་བྱང་ཕྱོགས་
ལམ་མིན་པ་རི་དྭགས་ཀྱི་ཡུལ་དུ་དུ་བ་མཐོང་བ་འདི་ལྟ་སྟེ། གླང་པོ་
ཆེ་སྔོན་པོ་ཉལ་བ་དལ་བུས་ལུས་གཡོ་ཞིང་ལངས་པ་དང་འདྲ་བ་དེ་་
ལྟ་བུའི་དུ་བ་མཐོང་གི་ཡུ་བུའི་ཆབ་འོག་གི་ཟས་གཡོ་བའི་དུ་བ་ནི་་་་
དེ་ལྟ་བུ་མ་ཡིན་པ་དེའི་སླད་དུ་ངས་དུ་བ་མཐོང་ངོ་བྲོས་ཤིག་སྨྲས་་་་
པ་རྒྱུ་དེས་གཙོ་བོ་འདིས་ཆད་པས་བཅད་དོ། །ཞེས་སྨྲས་པ་དང་།
དེ་ཐོས་མ་ཐག་ཏུ་རྟ་རྫི་མྱུར་བར་སོང་སྟེ་རྟའི་ཁྱུ་ནང་ནས་རྟ་གཉིས་
203



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བཟུང་སྟེ་སྒ་སྲབ་རྒྱབ་ནས་བསམ་པ། ངེས་པར་མཐའ་འཁོབ་ཀྱི་
དཔུང་ཡིན་པར་གདོན་མི་ཟ་སྟེ་གཙོ་བོ་འདི་ནི་མངོན་པའི་ང་རྒྱལ་་་
ཅན་བག་མེད་པ་ལ་དགྲ་བྱུང་ངོ་སྨྲས་ན་ནི་ང་ཡང་མེལ་ཚེ་བ་བཞིན་
དུ་བཅིངས་པར་འགྱུར་རོ་སྙམ་སྟེ་ཅི་ཡང་མ་སྨྲས་སོ། །མེལ་ཚེ་བྱེད་
པ་གནས་སྐབས་དེ་འདྲ་བ་ལ་སྦྱར་བ་ཁྱིམ་བདག་གཞན་ཞིག་གི་་་་་
ལུག་རྫི་ཞིག་གིས་མཐོང་ནས་ཡིད་སྐྱོ་བས་དེ་ལ་བལྟ་མི་འདོད་དེ་་་་་
ཕྱོགས་དབེན་པ་ཞིག་ཏུ་ལུག་ཚོ་ཞིང་གླུ་བླངས་པ། གཡོན་ཅན་སྐྱེ་བོ་
ངན་པ་འདིས། །དྲིན་ལས་བཟློག་སྟེ་མེལ་ཚེ་བ། །ཉེས་པ་མེད་པ་རྒྱུ་
མེད་པར། །དེ་རིང་བཅིངས་པར་བྱེད་ལ་ལྟོས། །ཡང་སྨྲས་པ། དགྲ་
བོས་འཇོམས་པར་འོས་པ་འདི། །རང་གི་ཉེས་པ་ཀུན་བརྗེད་དེ། །
བག་བརྐྱང་རྣམ་འགྱུར་མེད་པ་ཡི། །སྐྱེ་བོ་ཡ་རབས་བཞིན་དུ་འདུག།
དེ་སྐད་ཅེས་གླུ་བླངས་པ་ན། མྱ་ངམ་གྱི་ཐང་འཇག་མའི་ཚལ་ན་རྟ་
བཏང་བ་ཀུན་ཕྱོགས་གཅིག་ཏུ་བསྡུས་ནས་རྭ་ལོད་ཀྱི་བུས་རྟའི་ཁ་་་
ལོ་ཡར་བསྒྱུར་བ་མཐོང་བའི་མོད་ལ་དཔུང་གིས་མེ་སྒྱོགས་བསྐུལ་་་་
བའི་སྒྲ་ལྕེ་འབབ་པ་དང་ཉེ་བའི་འབྲུག་གི་སྒྲ་ལྟ་བུ་ལན་མང་དུ་ཐོས་
ནས་སྐྲག་ཅིང་བསྔངས་ཏེ་ལུག་གི་ཁྱུ་བོར་ནས་གཡའ་རི་མཐོན་པོ་་་་
ལ་འཛེགས་ཏེ་བལྟ་ཞིང་འདུག་གོ །གཡོན་ཅན་གྱིས་ཆང་གིས་གང་
བའི་ཕོར་བ་བཟུང་ནས་འཐུང་བའི་སྐབས་དེར་སྔོན་མ་ཐོས་པའི་མེ་
204



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྒྲོགས་ཀྱི་སྒྲ་ཐོས་ནས་ཆང་གིས་གང་བའི་ཕོར་བ་ས་ལ་བོར་ཏེ་་
ལངས་ནས་སྨྲས་པ། སྒྲ་སྔོན་མ་ཐོས་པ་འདི་ཅི། ག་ལས་གྲག་ཅེས་
ནམ་མཁའ་ལ་བལྟ་བར་བྱས་པས། དེ་རེ་བའི་ཁྱིམ་ནས་ཕྱིར་བྱུང་སྟེ་
བལྟས་ན། རྡུལ་གྱིས་ཕྱོགས་ཀུན་ཁྱབ་པ་དཔུང་གི་རྟ་རྣམས་དུས་
གཅིག་ཏུ་རྒྱུག་པའི་སྒྲ་འུར་འུར་པོ་ཡང་བྱུང༌། ས་ཆེན་པོ་ཡང་གཡོ་
བ་བཞིན་དུ་བྱེད་པ་དེས་སྐྲག་ནས། རྟ་རྫི་ལ་རྟ་བྱིན་ཅིག་དང་ཁྱོད་
དང་ལྷན་ཅིག་བྲོས་སོ། །ཞེས་འདར་བའི་སྐད་ཀྱིས་སྨྲས་པ་དང་།
རྟ་རྫིས་རྟ་སྒ་སྲབ་ཀྱིས་བརྒྱན་པ་བྱིན་ན་དེ་རེ་བའི་ཁྱིམ་པའི་ཆོ་ངེའི་
སྒྲ་དང་མེ་སྒྱོགས་ཀྱི་སྒྲས་རྟ་ཀུན་རི་དྭགས་བཟུང་བ་བཞིན་དུ་གཡོ་་་
ཞིང་འདྲོགས་པ་རྣ་བ་གཉིས་བསྐྱོད་པར་རིག་ནས་རྟ་རྫིས་སྲབ་་་་་་
མདའ་བཟུང་སྟེ་རྟབ་རྟབ་པོས་ཞོན་ཏེ་ཕྱོགས་ཀུན་ཏུ་བལྟས་པ་དང་
དཔུང་གི་ཚོགས་དུར་བྱ་ནག་པོའི་ཁྱུ་བཞིན་མྱུར་དུ་འོང་བ་རིག་་་་་
ནས་ལྷག་པར་ཡང་སྐྲག་སྟེ་དེ་བཞོན་པ་ལས་ལྟུང་བ་དང་། རྟ་རྫིས་
སྔ་མ་བཞིན་དུ་བཟུང་སྟེ་ཞོན་ནས་འབྲོས་པའི་ཕྱི་བཞིན་དཔུང་གིས་
བདས་པ་འདི་ལྟ་སྟེ། འབྱུང་པོའི་བྱ་འུག་པ་རྒན་པོ་རང་གི་གནས་
ནས་ཉིན་མོ་ཕྱིར་ཕྱུངས་ནས་བྲོས་པ་དེའི་ཚེ་ཕྱི་བཞིན་བྱ་ཀུན་གྱིས་་་
བདའ་ཞིང་བདའ་བའི་འོས་སུ་གྱུར་པ་རིག་ན་བྱེའུ་ཁུག་རྟ་མ་བུས་་་
ཀྱང་རྒྱང་གྲགས་ཀྱི་བར་དུ་བདའ་བར་བྱེད་པ་དེ་བཞིན་དུ། དེའི་
205



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཆབ་འོག་གི་སྐྱེ་བོ་ཉེས་པ་མེད་པ་དག་ཁྲིམས་མུན་དུ་བཅུག་ཏེ་་
གཡོན་ཅན་གྱིས་སྔར་བསད་པའི་ཉེ་དུའི་སྐྱེ་བོ་ཞིག་ཡོད་པ་དེ་རབ་་་
ཏུ་དགའ་ནས་ཡ་ལད་གྱོན་ཏེ་འདི་སྙམ་དུ། གཡོན་ཅན་ལ་བལྟ་བའི་
དུས་ནི་འདི་ཡིན་ནོ་སྙམ་སྟེ་རྟའི་རྔ་མ་མདུད་ནས་མཐའི་དཔུང་་་་་་
དང་འདྲ་བར་བྱས་ཏེ་རྒྱུག་ནས་དང་པོ་ཁོ་ནར་གཡོན་ཅན་་་་་་་་
གསེར་ཡོད་པའི་རྟ་ཁལ་ཕྲོགས་ནས་ཡུལ་གཞན་ཞིག་ཏུ་འདུག་པ་་་་
དང་། ཅི་ཞིག་ན་ཁྱིམ་མི་རྣམས་ཀྱིས་སྨྲས་པ། དེ་རིང་ཡུ་བུ་དཔུང་
གིས་དེ་ཙམ་དུ་བདའ་བར་བྱས་ན། ཁྱོད་ཕྱོགས་གང་དུ་བྱེར། དེས་
སྨྲས་པ། རྡུལ་གྱི་མུན་པའི་ནང་དུ་ཕྱོགས་གང་དུ་འགྲོ་བའི་ཕྱོགས་མ་
ངེས་། དེ་ང་ཡང་དེའུ( ཅུང་ཙམ་མ་གཏོགས） བསད། འོན་ཀྱང་
སྔོན་ལས་ཀྱི་རྟ་ཁལ་འདི་ལམ་ནས་རྙེད་ཅེས་སྨྲས་སོ། །ཅི་ཙམ་ན་སྐེ་
རིང་གི་བུ་གཡོན་ཅན་མྱ་ངམ་གྱི་ཐང་གི་མཐར་དཔུང་གིས་ཟིན་དུ་
ཉེ་བ་དང༌། གཅོང་རོང་འབབ་ཆུ་རྦ་ཀློང་ཅན་བརྒལ་བར་མི་ནུས་
པ་ཞིག་ལ་ཟམ་པ་ཡོད་པར་མཐོང་ནས་ཟམ་པའི་ཕ་རིར་ཕྱིན་པ་་་་་
དང་། རྟ་རྫི་ལ་ཟམ་པ་ཆུར་བོར་ཤིག་སྨྲས་པ་དང་། དེས་བོར་བར་
བརྩམས་པ་ན་བོར་བར་རྔོ་མ་ཐོགས་ནས་གཡོན་ཅན་སྟོབས་པོ་ཆེས་
ཟམ་པ་བླངས་ནས་ཆུ་ལ་བོར་ཏེ་བྲོས་སོ། །དཔུང་རྣམས་འབབ་ཆུའི་
ངོགས་ནས་ཕྱིར་གྱུའོ། །
206



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གཡོན་ཅན་གཡོག་དང་གཉིས་པ་རྡོ་བའི་རིའི་ཕུག་ཅིག་ཏུ་ངལ་
བའི་འདུག་སྟངས་ཀྱིས་འདུག་གོ །དེ་རྒྱལ་སྲིད་ཉམས་པའི་སྡུག་
བསྔལ་དང་། ནོར་དང་བྲལ་བའི་སྡུག་བསྔལ་དང༌། ཁ་ཟས་མེད་
པའི་སྡུག་བསྔལ་དང༌། སྐྱེ་བོ་ཐམས་ཅད་གཡོན་ཅན་གྱི་དགྲ་བོར་མ་
གྱུར་པ་སུ་ཡང་མེད་པ་དེའི་ཕྱིར་མཚོན་རྣོན་པོ་ལག་ན་བཟུང་བའི་་་
སྐྱེ་བོ་སུ་ཞིག་གནས་འདིར་ནམ་འོངས་པར་གྱུར་སྙམ་སྟེ་སྐྲག་པའི་་་
སྡུག་བསྔལ་དེ། དེ་སྡུག་བསྔལ་བཞིས་སྡུག་བསྔལ་གྱི་ཚོར་བ་མི་
བཟོད་པ་མྱོང་བར་གྱུར་ཏོ། །རྭ་ལོད་ཀྱི་བུ་དང་མཐའ་འཁོབ་ཀྱི་
དཔུང་རྣམས་རབ་ཏུ་དགའ་སྟེ་མངོན་པའི་ང་རྒྱལ་གྱིས་ཁེངས་ཏེ་་་་
ནོར་གྱིས་ངོམས་ཏེ་ཟས་དང་ནོར་ངན་པ་རྣམས་ནི་རྐང་བས་བསྣུན་
ཞིང་ས་གཞི་ལ་བོར་བར་བྱས་ཏེ་ཕྱིར་ཡང་བྱང་ཕྱོགས་མྱ་ངམ་གྱི་་་་་
ཐང་རི་དྭགས་ཀྱི་ཡུལ་དུ་སོང་ངོ་། །མྱ་ངམ་གྱི་ཐང་འཇག་མའི་ཚལ་
ན་ངལ་གསོ་ཞིང་རེ་བའི་ཁྱིམ་པའི་རྟ་དང་མཁར་བའི་རྒྱན་དང་་་་
ལྤགས་པའི་གོས་ཁྲག་གིས་སྦགས་པ་དག་ལ་བལྟ་ཞིང་། སྐྱེས་བུ་
གཅིག་གིས་ཐོབ་པའི་ནོར་ལ་སྐྱེས་བུ་གཞན་ཞིག་འོང་བས་བལྟ་ཞིང་
ཁྱོད་ཀྱི་འདི་ལས་ཆེས་བཟང་བའི་རྟ་དང་རྒྱན་དང་གོས་ངས་རྙེད་་་་
ཅེས་བཞད་གད་སྒྲོག་བཞིན་དུ་ལྷག་མའི་རྟའི་ཁྱུ་མང་པོ་རི་དྭགས་་་
བཞིན་དུ་འཇག་མའི་ཚལ་ནང་དུ་འཁྱམས་ཤིང་ཐུན་མོང་དུ་ལུས་པ་
207



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
，
ཀུན་ཕྱོགས་གཅིག་ཏུ་བསྡུས་ནས་གསུས་པོ་ཆེའི་མདུན་སར་འོང་བ་་
དང་། གསུས་པོ་ཆེས་སྨྲས་པ། སྔོན་ཡུལ་དབུས་ཀྱི་ལྭ་བ་དང་རྟ་
རྣམས་དཔུང་གི་གཙོ་བོ་དང་མདུན་ན་འདོན་རྣམས་ཀྱིས་ཟོས་ཤིང་་
དམག་མིའི་ཚོགས་ལ་སྐལ་བ་མེད་པ་ཁ་ཟས་ཙམ་གྱིས་ཆོག་ཤེས་་་་་
པར་བྱས་མོད་ཀྱིས། ད་ནི་རྟའི་ཁྱུ་བགྲང་བ་ལས་འདས་པ་ཐུན་མོང་
དུ་ལུས་པ་འདི་ནི། ང་དང་མདུན་ན་འདོན་དང་དམག་མིའི་སྐྱེ་བོ་
ཀུན་གྱི་སྐལ་བ་མཚུངས་པར་བྱའོ། །དེ་ཅིའི་སླད་དུ་ཞེ་ན། རྒྱལ་པོ་
ནི་དཔུང་གི་དབུས་ན་གསེར་གྱི་ཁྲི་ལ་མཛེས་པ་ཙམ་དུ་བས། མདུན་
ན་འདོན་ནི་སྨྲ་བ་ཉུང་ཟད་ཙམ་བྱ་བ་འགའ་ཞིག་གི་ཕྱིར་སྨྲ་བ་ནེ་་་་
ཙོ་སྨྲ་མཁན་དང་འདྲ་སྟེ་ངལ་བ་ཅི་ཡང་མེད་དོ། །དེའི་ཚེ་ཚིགས་སུ་
བཅད་དེ་སྨྲས་པ། དཔུང་གི་ཚོགས་ཀྱིས་བླངས་པའི་རྟ། །དཔུང་
རྣམས་ཀྱིས་ནི་བཞོན་པར་འོས། །སྐྱེ་བོས་ཐལ་མོ་སྦྱར་བའི་ནོར། །
མི་བདག་མདུན་ན་འདོན་གྱིས་བླངས། །གསུས་པོ་ཆེའི་ཚིགས་དེ་
ཐོས་ནས་དམག་མིའི་སྐྱེ་བོ་ཡིད་མགུ་བར་གྱུར་ཏེ་ཚད་མའི་སྐྱེས་་་་་་
བུས་སྨྲས་པ་བཞིན་དུ་གསུས་པོ་ཆེ་དང་མདུན་ན་འདོན་དང་དམག་
མིའི་སྐྱེ་བོ་ཀུན་རྟའི་བགོ་སྐལ་མཚུངས་པར་སྐལ་བ་བླངས་སོ། །དེ་
མཐོང་ནས་མདུན་ན་འདོན་ངན་པས་བསམ་པ། གསུས་པོ་ཆེ་དང་
གསུས་པོ་ཆེའི་དཔུང་གིས་སྔོན་ཡུལ་གྱི་རྟ་དང་རྒྱན་གོས་རིན་ཐང་་་་
208



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཆེ་བས་མདུན་ས་བྱུར་བུར་སྤུངས་པ་གསུས་པོ་ཆེ་འདིས་བླངས་ཤིང་
ཟོས། ད་ཡང་རེ་བའི་ཁྱིམ་པའི་རྟ་བགྲང་བ་ལས་འདས་པ་འདི་སྙེད་
ཅིག་གསུས་པོ་ཆེ་དང་གསུས་པོ་ཆེའི་དཔུང་གིས་བླངས་ནས་ང་དང་
སྐྱེ་བོ་བྲན་གྱི་ཡང་བྲན་རྟ་རྫི་དང་རྟའི་བགོ་སྐལ་མཚུངས་པར་བྱས་་་
པའི་བརྙས་པ་དང་། ངའི་རྒྱལ་པོ་མཚོ་སྔོན་པོའི་ངོགས་ན་བྱ་དཀར་
ནད་ཀྱིས་མནར་བ་བཞིན་དུ་ཟས་ཉུང་ཟད་ཙམ་ཟ་བས་ཆོག་ཤེས་་་
པ་ལྟར་འདུག ད་ནི་དཔུང་འདིའི་ནང་གི་གྱད་སྟོང་ཐུབ་ཕལ་པོ་
ཆེ་སྔོན་ངའི་རྒྱལ་པོའི་ཡིན་ན་ད་ལྟ་གསུས་པོ་ཆེའི་མདུན་སར་་་་་་་་
འདུག་ཅིང་བསུས་པོ་ཆེའི་བཞིན་ལ་བལྟ་དགོས་པའི་བརྙས་པ་མི་་་་
བཟོད་དོ། །གལ་ཏེ་འདིས་རེ་བའི་ཁྱིམ་པའི་རྟ་བླངས་ནས་འཇང་
ཡུལ་གྱི་དཔལ་དང་འབྱོར་བ་ལ་བལྟ་བར་འདོད་ན། ཕ་བས་བུ་
གསུས་པོ་ཆེ་དཔུང་དང་འབྱོར་བས་མཐོ་བ་དེ་ངའི་བུ་མ་ཡིན་ཏེ་་་་་
དགྲ་བོ་ལ་བུའི་མིང་དུ་འབོད་པ་དེ་ངས་བཏང་གིས་འདི་གཤེད་མ་་་
ལ་བྱིན་ཅིག་ཅེས་བསྒོ་བ་དེ་ཡང་དུས་ལས་སྔ་བར་བསད་ན་སླ་བ་་་་་
ཉིད་དེ་གལ་ཏེ་རྟ་ལ་ཞོན་ཏེ་དཔུང་གི་ནང་དུ་འགྲོ་བ་དེའི་ཚེ་ཉེ་་་་་
བར་འགྲོ་བའི་སྤོབས་པ་མེད་ན་གསོད་པ་ལྟ་ཅི་སྨོས། མ་ལ་ངས་
གསུས་པོ་ཆེ་གཡོ་ཐབས་ཀྱིས་བསད་དེ་དཔུང་དང་རྟ་ཀུན་ཁྱེར་ཏེ་་་་
རྒྱལ་པོ་རྒན་པོ་ལ་བྱིན་ན་དེ་མགུ་ནས་རྒྱལ་སྲིད་ལ་བྱིན་པར་འགྱུར་་
209



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རོ་སྙམ་ནས། ཉིན་ཐོག་ཐག་རལ་གྲི་བརྡར་བ་མདུན་ན་འདོན་དེ་
དང་བློ་བ་ཉེ་བ་བོད་ཀྱི་རིགས་ངན་གདོལ་པའི་རིགས་ཡུ་གུར་གྱི་་་་་
གོས་གྱོན་ཏེ་སྐད་གཉིས་སྨྲ་བ་མ་རབས་ཤིག་ཡོད་པ་དེས་མཐོང་་་་་་་
ནས་སྨྲས་པ། དགྲ་བོ་ནི་མེད་ན་རལ་གྲི་སུ་ལ་བདར། སྨྲས་པ། ངའི་
དགྲ་བོ་ཁྱོད་ཀྱིས་མི་ཤེས་སམ་ཞེས་ཚིག་མ་སྨྲས་པར་བརྡས་ཤེས་་་་་་
པར་བྱས་པ་དང་། མ་རབས་དེས་སྨྲས་པ། ང་ལ་ནོར་ཅི་ཞིག
མདུན་ན་འདོན་གྱིས་སྨྲས་པ། གསུས་པོ་ཆེའི་གོས་དང་ལཱ་བ་གོས་
ལྡངས་པ་འགའ་ཞིག་སྦྱིན་ནོ། །མདུན་ན་འདོན་གྱིས་ཡང་བྲན་
གདོལ་པ་ཞིག་དང་ནོར་མང་པོ་ཡོད་པ་སྐྱེ་བོ་ཡ་རབས་གཉིས་བོས་་་
ནས་སྨྲས་པ། གསུས་པོ་ཆེས་རྟ་རྣམས་ཀྱི་བགོ་སྐལ་བྱིན་པ་དེའི་ཚེ་
གསུས་པོ་ཆེ་དང་རིགས་ངན་གདོལ་པ་དག་མཚུངས་པར་བྱེད་ན།
གལ་ཏེ་དཔུང་འདིས་ཡུལ་གཞན་ནས་སྐྱེ་བོ་གཞན་གྱི་ནོར་དང་ཟས་
ཕྲོགས་ཏེ་བླངས་ནས་ནོར་དང་ཟས་ལ་རྩོད་པར་བྱེད་ན་དེ་ལ་་་་་་་
སྙོམས་པར་ཞལ་ལྕེ་གཅོད་དམ་འོན་ཏེ་ནོར་གྱི་ཕྱོགས་སུ་ལྷུང་བ་་་་་་
བགམ་པའི་ཕྱིར། ཁྱོད་གཉིས་རེ་བའི་ཁྱིམ་པ་ལས་བླངས་པའི་ནོར་
དང་ཟས་ལ་རྩོད་པ་ལྟར། ཚིག་ངན་པ་ལ་ལན་དང་ཡང་ལན་དག་
བརྗོད་ཅིང་། ནོར་ཆུང་ངུ་ལ་ཕར་འཐེན་ཚུར་འཐེན་བྱོས་ལ་རལ་གྲི་
འཕྱར་བ་གསུས་པོ་ཆེས་མཐོང་བར་བྱོས་ལ། དེ་གཉིས་ཀྱི་ཕྱི་བཞིན་
210



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འགྲོ་བའི་སྐྱེ་བོ་འགའ་ནི་ཡ་རབས་ནོར་ཡོད་ཀྱི་ཕྱོགས་བྱས་ནས་་་་་་
བདེན་པ་འདི་ལ་ཡོད་ཅེས་སྨྲོས་ཤིག སྐྱེ་བོ་འགའ་ཞིག་ནོར་མེད་
གདོལ་པ་འདི་བདེན་ནོ་ཞེས་ཕྱོགས་དང་བཅས་པས་སྨྲ་བར་བྱོས་་་་་
དང་། དབྱེ་བའི་རིམ་པ་ལས། གསུས་པོ་ཆེའི་ཕྱོགས་སུ་ལྷུང་ངམ་
འོན་ཏེ་མ་ཡིན་ཤེས་པ་དང་། ནོར་མང་དུ་ལོན་ན་འདི་འདྲ་བའི་
རྩེད་མོ་བྱེད་པ་ཡང་ཡོད་དོ། །ཞེས་སྨྲས་པ་བཞིན་ཉི་མ་གཞན་པ་ལ་
གསུས་པོ་ཆེས་ཟན་ཟ་བ་ན་འབངས་བྱིས་པ་གཉིས་ཉེ་བར་འདུག་་་་
པ་མཐོང་ནས་སྐབས་ཤིག་ནས་མ་རབས་སྐད་གཉིས་སྨྲ་བས་རལ་གྲི་
ཨུཏྤལ་སྔོན་པོ་འདྲ་བ་ཤུབས་དང་ལྷན་ཅིག་མཆན་ཁུང་གཡོན་དུ་་་་
སྦས་ཏེ་གསུས་པོ་ཆེ་དང་ཉེ་བར་སོང་ནས་ཕྱག་བྱས་ཏེ་སྨྲས་པ། ང་
ལ་ཟས་ཀྱི་ལྷག་མ་ཅུང་ཟད་ཅིག་བསླངས་བྱས་པ་དང་། གསུས་པོ་
ཆེས་ཟས་ཀྱི་ལྷག་མ་བྱིན་པ་དང་། དེ་གསུས་པོ་ཆེའི་རྒྱབ་ལོགས་ན་
འགྲེང་ཞིང་ཟས་ཟ་བ་ལྟར་བྱས་པ་དང་། ཅི་ཙམ་དུ་སྐྱེ་བོ་ཟས་དང་
ནོར་ལ་རྩོད་པ་ལྟར་བྱེད་པ་གཉིས། ཚིག་ངན་པ་ལ་ལན་དང་ཡང་
ལན་སྨྲ་ཞིང་། རལ་གྲི་འཕྱར་བའི་ཕྱི་བཞིན་ཕྱོགས་དང་བཅས་པའི་
སྐྱེ་བོ་རྗེས་སུ་འབྲང་བ་འགའ་ཀུ་ཅོ་ཆེར་སྒྲོགས་པ་ཁཱ་རྣམས་ཟས་ལ་་
རྩོད་པ་བཞིན་དུ་ཟས་དང་ལུག་གི་ལྤགས་པ་དག་ཕར་འཐེན་ཚུར་་་་
འཐེན་པ་མཐོང་ནས། གསུས་པོ་ཆེས་ཟས་ཟ་བ་བོར་ནས་ལངས་ཏེ་
211



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྨྲས་པ། སྔོན་ཡུ་བུས་དཔུང་གི་ནོར་དང་དབྱིག་ལའང་རྩོད་པའི་
ཚིག་མི་སྨྲ་ན། དེ་རིང་ནོར་ངན་པ་ལུག་ལྤགས་ཙམ་གྱི་ཕྱིར་ཡང་
རལ་གྲི་འཕྱར་ཞིང་ཕྱོགས་དང་བཅས་ཏེ་ཀུ་ཅོ་འདོན། བྱིས་པ་
གཉིས་མྱུར་བར་སོང་ལ་སུ་ལན་སུ་ལ་བདེན་པ་ཡོད་ལྟོས་ཞེས་་་་་་་
བཏང་བ་དང༌། མ་རབས་ཀྱིས་ཅང་མི་སྨྲ་བར་ཨུཏྤ་ལ་སྔོན་པོ་ལྟ་
བུའི་རལ་གྲི་ཕྱུངས་ནས་གསུས་པོ་ཆེ་ལ་བསྣུན་པ་དང་། དེ་ཅི་ཡིན་
སྨྲས་པ་དང་། མ་རབས་ཀྱི་སྨྲས་པ། གསོད་པ་ཡིན་མོད་གཞན་ཅི་
ཡིན། ཡང་བསྣུན་ཏེ་དེ་ཉིད་དུ་ས་ལ་བསྐྱེལ་བ་དང་། ནོར་ལ་རྩོད་
པ་ལྟར་བྱེད་པའི་སྐྱེ་བོ་ཀུན་བྲོས་སོ། །རྒྱལ་པོ་ནི་སྡིག་ཅན་གྱིས་ལྐོག་
ཏུ་བསད་དོ། །ཞེས་ཆོ་ངེ་སྒྲོག་པ་དཔུང་གི་ཚོགས་ཀྱིས་ཐོས་ནས། །
སྐྱེ་བོ་ཕལ་པོ་ཆེ་ནི་སྐྲག་ཅིང་བསྔངས་ཏེ་བསམས་པ། དེ་རིང་རྒྱུ་
མེད་པར་གཙོ་བོ་གནམ་ལྕགས་ཀྱིས་བཅོམ་པ་བཞིན་དུ་སྡིག་ཅན་་་་་
གྱིས་བསད་ཅེས་ཐོས་ན་སྡིག་ཅན་འདི་ལ་སྡིག་པ་བྱེད་པའི་གྲོགས་་་་
འགའ་ཞིག་ཡོད་པར་ངེས་ཏེ། དེས་བདག་ཅག་ཀྱང་ནོར་ཆུང་ངུའི་
ཕྱིར་ཡང་གློ་བུར་དུ་གསོད་པ་གདོན་མི་ཟའོ་སྙམ་ནས་གཅིག་ལ་་་་་་
གཅིག་ཡིད་མི་ཆེས་ཏེ་རྟ་ལ་ཞོན་ནས་ཉིན་གཅིག་འདང་བའི་ཟས་་་
ཁྱེར་ཏེ་སྔོན་གྱི་གནས་རྙིང་བ་ཡོད་པའི་ཕྱོགས་སུ་བྲོས་སོ། །དེའི་
དུས་ན་ཕའི་མདུན་ན་འདོན་སྡིག་ཅན་གྱི་དཔུང་རྣམས་ལ་འདི་སྐད་
212



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཅེས་སྨྲས་སོ། །ཅིའི་ཕྱིར་འབྲོས། དཔུང་གི་གཙོ་བོ་དང་པོར་རྐུན་
པོས་ལྐོག་ཏུ་བསད་ན་ཅི་ཞིག་འགྱོད། གཉིས་པ་ནི་ང་ཡིན་གྱིས་མ་
འཇིགས་ཤིག་ཅེས་བསྒོ་ན། སྡིག་ཅན་གྱི་ཚིག་ལ་ཉན་པ་ཙམ་ཡང་མི་
བྱེད་ན་ལན་འདོན་པ་སུ་ཡོད། སྡིག་ལས་ཆེན་པོ་བྱས་པའི་སྐྱེ་བོ་ནི་
རང་བཞིན་གྱིས་ལུས་འདར་ཞིང་སྔངས་པ་ཡིན་ཏེ་མདུན་ན་འདོན་་་
སྡིག་ཅན་འདི་སྙམ་དུ། དཔུང་གི་ཚོགས་ད་ནི་ངས་སྨྲས་པ་ལ་རྣ་བ་
ཅུང་ཟད་ཀྱང་ཉན་པར་མི་བྱེད་པ་བྱ་ཁྭ་ཏའི་སྐད་དང་མཚུངས་་་་་
པར་བྱེད་དེ། ངའི་བྱ་བ་ངན་པ་ཤེས་ཏེ་ཐམས་ཅད་ཀྱིས་གནས་འདི་
ཉིད་དུ་དཔུང་གིས་འཕངས་པའི་མཚོན་གྱི་བུ་ཡུག་གི་ནང་དུ་སྐྱེ་བོ་་་
འདིས་བསད་དོ། །ཞེས་སྨྲར་མེད་པར། གསོད་དུ་འོང་སྙམ་ནས་
གསེར་དང་དངུལ་དང་དར་ཟབ་ཀྱི་རྟ་ཁལ་ཀུན་མལ་དུ་བོར་ཏེ་་་་
ཉིན་གཅིག་ལྡངས་པའི་ཟས་བཟུང་ནས་རྟ་ལ་ཞོན་ཏེ་བྲོས་སོ། །རྒྱལ་
རིགས་བཟང་པོ་ནོམ་ཇིའི་མདུན་ན་འདོན་གསུས་པོ་ཆེ་འདི་སྙམ་དུ།
འདི་ལྟར་རིན་ཐང་ཅན་གྱི་ནོར་ཀུན་ཡལ་བར་བོར་རྟའི་ཁྱུ་ཡང་་་་་་་
ཡལ་བར་བོར་ཏེ་སྐྱེ་བོ་ཐམས་ཅད་ཀྱི་སྔོན་དུ་ཕའི་མདུན་ན་འདོན་་་་
ཅིའི་ཕྱིར་འབྲོས། ངེས་པར་གསུས་པོ་ཆེ་འདིས་གཡོ་ཐབས་ཀྱིས་
བསད་དོ་སྙམ་མོ། །ཡང་བསམས་པ། ང་ཡང་ནུབ་ཕྱོགས་གུ་གེའི་
ཡུལ་དུ་འགྲོའོ་སྙམ་དེ་དེའི་ཉེ་དུ་དང་རྟའི་ཁྱུ་དང་ལྷན་ཅིག་ཏུ་ནུབ་
213



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཕྱོགས་སུ་བྲོས་སོ། །དཔུང་དེའི་སྐྱེ་བོ་ལྷག་མ་ནི་ཕྱོགས་དང་ཕྱོགས་
མཚམས་སུ་བྱེར། བ་འཇོ་བའི་ཡུན་ཙམ་དུ་གནས་དེ་ན་སུ་ཡང་མེད་
པར་མྱ་ངམ་གྱི་ཐང་དེ་ན་བྱ་རོག་དང་ནེ་ལེ་དང་སྤྱང་ཀི་རྣམས་་་་་་་
གསུས་པོ་ཆེའི་རོ་ལ་བལྟ་ཞིང་གནས་གཅིག་ཏུ་འདུ་ཞིང་འདུག་གོ །
གང་གི་ཚེ་གསུས་པོ་ཆེ་འཆི་བའི་ཉི་མ་དེ་ལ་བུ་ཉེས་པ་མེད་པ་་་
གསོད་པར་བྱེད་པ་གཤེད་མ་རྒྱལ་པོ་རྒན་པོ་དེ་མཚོ་སྔོན་པོའི་་་་་་་
ངོགས་ན་མཐའི་དམག་དཔུང་གིས་བདས་པ་དང༌། མྱ་ངམ་གྱི་ཐང་
ཆེན་པོའི་དབུས་སུ་རྟ་ལ་ཞོན་ཏེ་བྲོས་པའི་མདུན་དུ་ཕྱི་བའི་ཁུང་་་་་་
གཤིན་རྗེའི་དོང་འདྲ་བ་ཞིག་མཐོང་ནས་རྟ་ལས་བབས་ནས་ཁུང་དུ་
ཞུགས་པ་དེ། སྔོན་རྒྱལ་རིགས་བཟང་པོའི་ལུག་རྫི་བྱེད་པ་ལུག་གི་ཁྱུ་
དང་ལྷན་ཅིག་བླངས་ནས་ཡོད་པ་མི་དེས་མཐོང་ངོ་། །མྱ་ངམ་གྱི་
ཐང་གི་མཐའ་དབུས་ཀུན་ཏུ་མཐའི་དཔུང་གིས་སྡིག་ཅན་འཚོལ་བ་་
ན་མ་མཐོང་སྟེ་ངལ་བས་སླར་ལྡོག་པ་དང་། ལུག་རྫིས་སྨྲས་པ། ཅི་
ཞིག་འཚོལ། སྨྲས་པ། འཇིག་རྟེན་ན་ཕས་བུ་བསད་པ་དེ་འདྲ་ཡང་
མཐོང་ན་སྡིག་ཅན་དེ་མིག་འཕྲུལ་བཞིན་དུ་བོར། སྨྲས་པ། ང་ལ་ཅི་
སྦྱིན། རྟ་བཟང་པོ་སྦྱིན། དེས་སྨྲས་པ། སྡིག་ཅན་དེའི་བུ་གསུས་པོ་
ཆེས་ངའི་རྒྱལ་རིགས་བཟང་པོ་ནོམ་ཇི་ཉེས་པ་མེད་པར་བསད། བུ་
བསད་པར་བྱེད་པ་སྡིག་ཅན་སྡོང་དུམ་མེས་ཚིག་པ་ལ་ཡང་ཁྲོ་བར་་་་
214



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བྱེད་པ། མི་སྡུག་པའི་མཚན་མ་སུམ་ཅུ་རྩ་གཉིས་ཚང་བ། སྦལ་བ་
རྒན་པོ་ནེ་ལེའི་སྡེར་མོའི་བར་ནས་བྲོས་པ་དང་འདྲ་བ་ཁྱར་ཁྱོར་་་་་
གྱིས་གོམ་པ་འདོར་མི་ནུས་བཞིན་དུ་གོམ་པ་བོར་ནས་ཕྱི་བའི་ཁུང་་་་
འདིའི་ནང་དུ་ཞུགས་པ་ནི་མཐོང་ལགས། ཐོན་པ་ནི་མ་མཐོང་ངོ་། །
རྒན་པོའི་རྟ་ནག་པོ་ངས་བཟུང་བ་འདི་ཡིན་ན་ང་ལ་རྟ་གཞན་གྱི་་་་
ཉེར་མཁོ་མེད་ན་རྟ་འདི་བྱིན་ཅིག དཔུང་རྣམས་ཀྱིས་སྨྲས་པ། རྟ་
ཁྱོད་ཀྱིས་སྔར་བླང་བ་ཁྱོད་ཀྱིས་ལོས་ཡིན་ཞེས་མེ་ལྕགས་ལས་མེ་་་་་
ཕྱུང་ནས་གྲོ་མའི་ལོ་མ་དང་རམ་བུ་དང་མྱ་ངམ་གྱི་ཐང་གི་སྦར་སྦུར་
ཀུན་བསྡུས་ནས་སྤུངས་ཏེ་རླུང་ལྡང་བའི་ཕྱོགས་དང་མཐུན་པར་དུ་་
བས་བདུག་པ་དང་། སྡུག་བསྔལ་བའི་སྲོག་གི་ལྷག་མ་ཅུང་ཟད་དང་
ལྡན་པ་ཕྱིར་བྱུང་བ་རྟ་རྨིག་གིས་བརྫིས་ནས་བསད་དོ། །དེའི་ཚེ་
ནམ་མཁའ་ནས་ལྷ་ཞིག་གིས་ཚིགས་སུ་བཅད་དེ་སྨྲས་པ། འཇིག་
རྟེན་མི་བདེན་སྒྱུ་མ་ཡིས། །རྒྱལ་སྲིད་ཁྲི་ལས་སྡིག་ཅན་འདི། །མི་
རྟག་སྲིན་པོས་ཕབ་ནས་ད། །བྱ་དང་སྤྱང་ཀིའི་ནང་དུ་བཀོད། །མི་
ཡི་ནང་ནས་ཕྱེ་བ་འདི། །གཅིག་པུ་ལམ་ནི་སྟོར་བ་དེ། །གཤིན་རྗེ་
བརྩེ་བ་མེད་རྣམས་ཀྱིས། །ལག་ནས་དྲངས་ཏེ་འགྲོ་བ་ནི། །ངན་
འགྲོའི་འགྲོ་བ་གང་དུ་འགྲོ། །ཞེས་སྨོད་པར་བྱས་སོ། །དེ་ལ་འདི་
སྐད་ཅེས་བྱ་སྟེ། འཆི་བའི་ལམ་དུ་ཆུད་པའི་སྐྱེ་བོ་འདི། །གང་དུ་
215



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སོང་ནས་སླར་འོངས་མི་འགྱུར་ན། །གཡོ་སྒྱུས་ཕ་རོལ་བསླུ་བར་རློམ་
པ་དེ། །རང་ཉིད་བསླུས་པ་མི་ཤེས་བྱིས་པ་བླུན། །ཡང་སྨྲས་པ། སྐྱེ་
བ་དོན་མེད་ཇི་སྙེད་བླངས་པའི་ལུས། །དམྱལ་མེའི་བུད་ཤིང་ཉིད་དུ་
ཟད་གྱུར་ཀྱང་། །སྐྱེ་བའི་སྡུག་བསྔལ་ལྷག་མ་འཁོར་བ་པའི། །རྣམ་
སྨིན་གནག་པའི་རང་བཞིན་ཟད་པ་མེད། །ཚེ་འདི་གནས་མེད་
གནོད་པའི་རྗེས་སུ་འགྲོ། །རྨི་ལམ་ལོངས་སྤྱོད་རྒྱལ་པོའི་རྒྱལ་སྲིད་ལ།
མི་རྟག་རྟག་པར་འཛིན་པ་བྱིས་པའི་བློ། །འཇིག་རྟེན་དབང་ཕྱུག་
གིས་ཀུན་ཏུ་བཟང་པོ་ལ་དེ་སྐད་ཅེས་སྨྲས་ནས། འཇིག་རྟེན་དབང་
ཕྱུག་གིས་དེའི་ཚེ་ཡང་ཚིགས་སུ་བཅད་དེ་སྨྲས་པ། སྲིད་གསུམ་མི་
རྟག་ཀུ་ཤའི་འདབ་མ་ལ། །ཆུ་ཐིགས་གཡོ་བ་བས་ཀྱང་མྱུར་མགྱོགས་
ལྟུང༌། །རི་དྭགས་ཀྱིས་གང་ནགས་ཚལ་ཤིང་དྲུང་དུ། །རྙེད་པར་སླ་
བའི་གནས་མལ་དབེན་པ་བསྔགས། །ཀུན་ཏུ་བཟང་པོས་སྨྲས་པ།
འཇིག་རྟེན་དབང་ཕྱུག་ཁྱོད་ཀྱིས་ཇི་སྐད་སྨྲས་པ་བཞིན། སྒྱུ་མའི་
རྒྱལ་སྲིད་ཀྱིས་སྐྱེ་བོ་དག་ཉམས་པར་བྱས་པ་ནི་གཡང་སའི་མེ་ཏོག་་་
ལ་བུང་བ་འཁོར་བ་བྱིས་པ་མེ་ཏོག་འདོད་དེ་རྒྱུག་པ་གཡང་སར་་་་་
ལྷུང་སྟེ་ཉམས་པ་བཞིན་ནོ། །
གཞན་ཡང་འཛམ་བུའི་གླིང་འདི་ན་རྒྱལ་སྲིད་ཀྱི་ཕྱིར་ཉེས་པ་་་
འབྱུང་བ་འགའ་ཐོས་པ་དང་མཐོང་བ་འགའ་ཡོད་དམ། འཇིག་
216
.
.



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
རྟེན་དབང་ཕྱུག་གིས་སྨྲས་པ། ཡོད་དེ་མོ་གོལ་གྱི་ཡུལ་ན་རྒྱལ་ཕྲན་
དཔུང་མང་བ་བཞོན་པ་མང་བ་ནོར་གྱིས་དབང་ཕྱུག་ལ་དབང་བྱེད་
པ་མང་པོ་ཡོད་པ་དེ་ཐམས་ཅད་ཀྱི་རྒྱལ་པོ་ནི་ཆོ་གར་གྱི་རྒྱལ་པོ་་་་་་
ཡིན་ཏེ། དུས་དུས་སུ་ལོ་ཐང་སྡུད་པར་བྱེད་དེ་དུས་དུས་སུ་རྒྱལ་
ཕྲན་རྣམས་ཀྱིས་སྐྱེས་དང་ལྷན་ཅིག་ཕྱག་བྱེད་པ་དེ་ཅི་ཞིག་ན་དུས་་་
ལས་འདས་པ་དང་། དེའི་བུ་གཞོན་ནུ་བུ་ཐོག་ཐུ་གསེར་གྱི་ཁྲི་ལ་
འདུག་པ། འཇུ་ནང་གི་བྲམ་ཟེ་མཚན་མཁན་བཞིན་དུ་ཉེ་ལོགས་ན་
འགྲེང་བཞིན་འཁོད་པ་ལ། གསེར་གྱི་དབྱུག་གུ་ལ་དར་ཡུག་གི་རྙི་
ལུང་རྒྱལ་པོའི་མགྲིན་པ་ལ་གཡོགས་ཏེ་ཤིས་པ་བརྗོད་པ་རྒྱལ་ཕྲན་་་
དང་ཡུལ་གྱི་སྐྱེ་བོའི་ཚོགས་ཆེན་པོས་གོ་བར་བྱས་མཐོང་བར་བྱས་་་
སོ། །དེ་ནས་དུས་རིང་མོ་ཞིག་འདས་པ་དང་། ཅི་ཙམ་ན་རྒྱལ་ཕྲན་
རྣམས་ཀྱིས་མདུན་ན་འདོན་ལ་སྐྱེས་བསྐུར་ནས་འོང་བ་དེའི་ཚེ་་་་་་
གཞོན་ནུ་བུ་ཐོག་ཐུ་བཞོན་པ་ཞོན་ཏེ་རི་དྭགས་བཤོར་བའི་ལམ་དུ་་་
མདུན་ན་འདོན་རྣམས་ཀྱིས་ཕྱག་བྱས་ནས་སྐྱེས་རྣམས་ཕུལ་བ་དང་།
གཞོན་ནུས་མདུན་ན་འདོན་རྒན་པོ་ལ་འདི་སྐད་ཅེས་སྨྲས་སོ། །སྔོན་
ངའི་ཡབ་རྒྱལ་པོ་ལ་རྒྱལ་ཕྲན་ཀུན་དུས་སུ་ཕྱག་བྱ་བར་འོང་བ་ཡིན་
ནམ་འོན་ཏེ་མདུན་ན་འདོན་གྱིས་ཕྱག་བྱ་བར་འོང་བ་ཡིན། མདུན་
ན་འདོན་རྒན་པོས་སྨྲས་པ། དུས་སུ་ཕྱག་བྱ་བ་ནི་སྐྱེས་དང་ལྷན་
_217



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཅིག་རྒྱལ་ཕྲན་གྱིས་བྱའོ། །དུས་ཀྱི་ལོ་ཐང་འབུལ་བ་ནི་མདུན་ན་
འདོན་རྣམས་ཀྱིས་ཡིན། དེ་སྐད་ཅེས་སྨྲས་པ་དང་། གཞོན་ནུ་ཅང་
མི་སྨྲ་བར་འདུག་གོ །དེ་ནས་མི་ལོ་ཕྱི་མ་ལ་མདུན་ན་འདོན་ལོ་ཐང་
འབུལ་བར་འོང་བ་ལ་གཞོན་ནུས་སྨྲས་པ། རྒྱལ་ཕྲན་རྣམས་ལ་བྱ་བ་
ཅི་ཡོད། མདུན་ན་འདོན་རྣམས་ཀྱིས་སྨྲས་པ། རང་གི་ལོངས་སྤྱོད་
ཀྱི་གཡེང་བའི་བྱ་བ་མང་བ་དེའི་སླད་དུ་ལོ་ཐང་འབུལ་བར་མདུན་
ན་འདོན་དག་འདིར་མཆིས་སོ། །ཀུན་ཏུ་བཟང་པོ། རྒྱལ་པོའི་བུ་
དང་མེ་ཆུང་ངུ་ལ་བརྙས་པ་བྱེད་པ་ལས་ནི་ཉེས་པ་དག་ངེས་པར་་་་་
འབྱུང་བ་ཞིག་སྟེ། རྒྱལ་བུ་མངོན་པའི་ང་རྒྱལ་ཅན་དེ་ཁོང་ཁྲོ་བ་ནི་
སྦས་ནས་མདུན་ན་འདོན་གྱི་སྐྱེས་བླངས་ནས་བཏང་ངོ༌། །དེ་འདི་
སྙམ་དུ། ངས་དཔུང་གི་ཚོགས་བཏང་ན་ཤར་ཕྱོགས་ཀྱི་རྒྱལ་ཕྲན་
གཞོམ་པ་དེའི་ཚེ་ནུབ་ཕྱོགས་ཀྱི་རྒྱལ་ཕྲན་དག་འབྲོས་པར་བྱེད་ནུབ་
ཕྱོགས་གཞོམ་པ་དེའི་ཚེ་ཤར་ཕྱོགས་ཀྱི་སྐྱེ་བོ་དག་འབྲོས། ། བྱང་
ཕྱོགས་ཀྱི་རྒྱལ་ཕྲན་གཞོམ་པ་དེའི་ཚེ་ལྷོ་ཕྱོགས་ཀྱི་རྒྱལ་ཕྲན་དག་་་་་
འབྲོས་པར་བྱེད། ལྷོ་ཕྱོགས་པ་འཇོམས་པར་བྱེད་ན་ནི་བྱང་ཕྱོགས་
པ་རྣམས་འབྲོས་པར་བྱེད་དེ་མ་ལ་ངས་གཡོ་ཐབས་ཀྱིས་རྒྱལ་ཕྲན་་་་
ཀུན་གནས་འདི་ཉིད་དུ་འོང་བར་བྱས་ནས་གནས་གཅིག་ཏུ་བསད་་
པར་སླའོ་སྙམ་ནས་ཕྱོགས་ཀྱི་རྒྱལ་ཕྲན་ཀུན་ལ་ཕོ་ཉ་བཀྱེ་སྟེ་འཕྲིན་་་
218



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བསྐུར་བ་འདི་ལྟ་སྟེ། རྒྱ་ཡུལ་ནི་དར་ཟབ་མང་ཡོ་གུར་གྱི་ཡུལ་ནི་
བཞོན་པ་དང་དཔུང་མང་བའི་གཟི་བྱིན་གྱིས་རྔ་བོ་ཆེ་ཐོས་པས་་་་་
སྐྲག་སྟེ་རྒྱལ་པོ་དང་རྒྱལ་ཕྲན་ཀུན་ལ་དངུལ་དང་དར་ཟབ་ཀྱི་ལོ་་་་་
ཐང་འབུལ་བ་འདི་སྔོན་ཆད་རྒྱལ་པོས་བླངས་ནས་རྒྱལ་ཕྲན་རྣམས་་་
ང་ལ་ཕྱག་བྱ་བ་དེའི་ཚེ་ལོ་ཐང་གི་སྐལ་བ་བྱིན་པ། སྔོན་ཆད་ཁྱོད་
རྣམས་རྒྱལ་པོའི་ལོངས་སྤྱོད་ཆེན་པོའི་བྱ་བ་མང་བས་འོང་བའི་་་་་་
སྐབས་མ་རྙེད། ད་ཡང་རྒྱལ་པོའི་ལོངས་སྤྱོད་དང་བྱ་བ་མང་བའི་ལོ་
ཐང་དག་འདིར་ལུས་ན། ཞིང་བའི་སོ་ནམ་གྱི་རྙེད་པ་དང་ཚོང་བའི་
ཡུལ་གཞན་ནས་ཟོང་གིས་རྙེད་པ་དང་། རྒྱལ་པོས་ཅི་ཡང་ངལ་བ་
མེད་པར་ཁྲི་སྟེང་ནས་རྙེད་པ་ནི་ཆེས་དགའ་བར་འོས། དེའི་སླད་དུ་
ངའི་ཁབ་ཏུ་རྒྱལ་ཕྲན་ཀུན་དུས་གཅིག་ཏུ་ཉི་མ་གཅིག་ལ་འོངས་་་་་་
ནས་ཉི་མ་མང་པོའི་བར་དུ་བཟའ་བ་དང་བཅའ་བ་རོ་ཞིམ་པ་དག་་
གིས་རོ་མྱང་ཞིང་ཆང་གི་བཏུང་བ་སྦྲང་རྩིས་སྦགས་པ་འཐུང་ཞིང་་་་
གཏམ་གླེང་བར་འོས་པ་དག་ནི་སྙན་པར་སྨྲ། བཞད་གད་སྒྲོག་པ་རི་
སྐེགས་ཀྱི་ཚོགས་པ་དང་འདྲ་བར་བྱས་ནས་ལོ་ཐང་གི་སྐལ་བ་བླང་་་་
བ་ནི་འོས་སོ། །ཞེས་ཕྱོགས་ཀུན་ཏུ་དེས་ཕོ་ཉ་བཀྱེའོ། །མགར་བ་
རྣམས་བོས་ནས་དངུལ་སྲང་ཆེན་བཅོ་བརྒྱད་ལས་བྱས་པའི་ཕོར་བ་་
མང་པོ་བཟོ་བར་བྱས་པ་དང་། མགར་བས་སྨྲས་པ། འདི་ཙམ་གྱི་
219



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཕོར་བ་མང་ཞིང་ཆེ་བ་འདི་ཅི་ཞིག་བྱེད། རྒྱལ་པོས་སྨྲས་པ། རིན་
པོ་ཆེ་དངུལ་གྱི་ཕོར་བ་མང་ཞིང་ཁ་དོག་བཟང་པོ་འདི། ཕྱོགས་ཀྱི་
རྒྱལ་ཕྲན་རྣམས་ངའི་མདུན་ས་མ་མཐོང་ནས་མི་ལོ་འགའ་ལོན་པ་་་
དག་འོང་བ་དང༌། རིན་པོ་ཆེའི་ཕོར་བ་འདི་ཆང་གིས་བཀང་ནས་
ངས་བཟུང་སྟེ་རྒྱལ་ཕྲན་རེ་རེ་བཞིན་དུ་འདྲེན་ཞིང་རིན་པོ་ཆེའི་་་་་
ཕོར་བ་དང་ལྷན་ཅིག་ཏུ་སྦྱིན་ནོ། །ཞེས་སྨྲས་སོ། །དེ་ནས་ཉིན་ལམ་
ལྔའི་བར་གྱི་ནགས་ཚལ་ནས་ཤིང་བླངས་ནས་ར་བ་རིམ་པ་གསུམ་་་
བྱས་སོ། །ར་བ་རིམ་པ་གསུམ་གྱི་ནང་དུ་གུར་དཀར་པོ་མཐོ་ཞིང་
ཡངས་པ་གཅིག་བྱས་སོ། །ཕྱོགས་གཅིག་ཏུ་ནི་ཆང་གིས་གང་བའི་
བུམ་པ་ལྔ་སྟོང་བཞག་གོ །ཕྱོགས་གཅིག་ཏུ་ནི་བཟའ་བ་དང་བཅའ་
བའི་སྣོད་གང་བ་ལྔ་སྟོང་བཞག་གོ །དབུས་སུ་ནི་དངུལ་ལས་བྱས་
པའི་ཐབ་ཁ་མཐོ་ཞིང་ཡངས་པ་ཐེམ་སྐས་ལྔ་པ་ཡང་དངུལ་ལས་་་་་
བྱས་པ། དེའི་སྟེང་དུ་དངུལ་གྱི་སྣོད་ཆེན་པོ་ཆང་གི་བུམ་པ་ལྔ་བརྒྱ་
རན་པ་ཞིག་ཆང་གིས་བུམ་པ་ལྔ་བརྒྱས་བཀང་ངོ་། །དེའི་ཚེ་རྒྱལ་བུ་
གཞོན་ནུ་བུ་ཐོག་ཐུའི་ཉེ་དུ་དོས་རིང་ཞེས་བྱ་བ་སྒྱུ་རྩལ་ལ་མཁས་་་་་
ཤིང་བྱང་བ་སྐྱེས་བུ་ཡ་རབས་ཤིག་ཡོད་པ་དེས་སྨྲས་པ། ཀྱེ་རྒྱལ་པོ།
འདི་ལྟ་བུའི་བཀོད་པའི་ཁྱད་པར་འཕགས་པ་ནི་སྔོན་ནམ་ཡང་མ་་་་
མཐོང་མ་ཐོས་ན་དགོས་པ་འདི་ཅི་འདྲ་བ་ཞིག་བཞེད། བུ་ཐོག་ཐུ་
220



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཅུང་ཟད་འཛུམ་པ་དང་བཅས་ཏེ་སྨྲས་པ། ཡབ་རྒྱལ་པོ་དང་ངས་
རྒྱལ་སྲིད་ལ་དབང་བྱེད་པ་ནི་མཚུངས་ན། རྒྱལ་ཕྲན་རྣམས་ང་ལ་
གུས་པ་ལྷོད་པ་འདི་ལྟ་སྟེ། གྲིབ་བསིལ་མེད་པའི་ལྗོན་ཤིང་བཞིན་དུ་
བཏང་བ་དེ་རྣམས་ལ་ཆང་གི་བུམ་པ་ལྔ་བརྒྱ་རན་པ་ཆང་གིས་གང་་
བའི་བུམ་པ་ལྔ་བརྒྱས་བཀངས་ནས་དངུལ་སྐྱོགས་ཀྱིས་བཅུས་ཏེ་་་་
དངུལ་ཕོར་ནང་དུ་བླུགས་ནས་བླུད་དེ་ཇི་ཙམ་ན་ཆང་གིས་ར་རོ་་་་
ནས་སྟན་བཏིང་བ་འདི་ལས་ཕྱིས་མི་ལྡང་བ་དེ་ལྟར་བྱ་བས་སུ་ལ་་་་
ཡང་མ་སྨྲ་ཞིག དོས་རིང་གིས་ཐལ་མོ་སྦྱར་བས་ཚིགས་སུ་བཅད་
དེ་སྨྲས་པ། ལྗོན་པ་རང་གི་མེ་ཏོག་དང་། །འབྲས་བུ་སྨིན་པའི་ཁུར་
གྱིས་མཛེས། །པདྨ་རྫིང་བུའི་ནང་དུ་སྐྱེ། །ཕྱོགས་ཀྱི་རྒྱལ་ཕྲན་འདི་
དག་གི །རི་བདུན་དབུས་ན་ལྷུན་པོ་བཞིན། །དབུས་ན་རྒྱལ་པོའི་
དཔལ་ནི་མཛེས། །དཔུང་རྒྱན་གདུབ་བུ་རྐང་གདུབ་ནི། །མགྲིན་
པའི་རྒྱན་དུ་མི་འོས་སོ། །དོས་རིང་གིས་གཏམ་ཉན་པར་འོས་པ་
སྨྲས་པ་ན་ཡང་རྒྱལ་པོའི་སེམས་བཟློག་མི་ནུས་པ་བཟློག་པར་དཀའ་
བ་འདི་ལྟ་སྟེ། ཡུལ་ལ་མངོན་ཕྱོགས་སྐྱེ་བོའི་སེམས། །འབབ་ཆུ་འགྲོ་
བ་སུ་ཡིས་འགོག །འདམ་དུ་བྱིང་བའི་གླང་པོ་ནི། །སྐྱེ་བོ་བརྒྱ་ཡིས་
གཡོ་མི་ནུས། །རྒྱལ་བུ་བུ་ཐོག་ཐུས་སྨྲས་པ། ཁྱོད་ནི་སྐྱེ་བོ་གཞན་ལ་
བྱམས། །མཛའ་ཞིང་མཐུན་པ་ཉན་འོས་པ། །ཙན་དན་དང་ནི་ག་
221



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པུར་བཞིན། །སྐྱེ་བོ་དགེ་བའི་བསམ་པ་ནི། །གཅིག་པུ་ཡིན་ཏེ་ཐ་
དད་ཡོད། །དོས་རིང་སྒྱུ་རྩལ་ཤེས་བོད་ཀྱི་ཡི་གེ་དང་བསྟན་བཅོས་
ཤེས་པ་རང་བཞིན་བཟང་པོ་དེ་འདི་སྙམ་དུ། རྒྱལ་པོའི་བྱ་བ་ནི་
དང་པོ་སླ་བ་ཉིད་དེ་ཕྱི་མ་ཉེས་པ་མང་བས་ང་ཡུལ་འདི་ནས་འགྲོ་་་་
བའི་དུས་ནི་ད་ཡིན་ནོ་སྙམ་ནས་ཡིད་སྐྱོ་བ་དེའི་འབབ་ཆུའི་ངོགས་་་་
ན་རི་བོང་མ་བུ་བག་ཡངས་སུ་རྒྱུ་བའི་རི་ཆུང་ངུ་ཞིག་ཡོད་པ་དེ་ན་་་་
སོང་ནས་གཅིག་པུར་ཚིགས་སུ་བཅད་དེ་སྨྲས་པ། ཡུན་རིང་འདྲིས་
ཤིང་མཛའ་བའི་མཐའ། །བདེན་མེད་མཐོང་བ་ད་ནི་ངས། །ཡུལ་ནི་
ཡང་རྙེད་སྲོག་ནི་མིན། །ངེས་པར་ཡུལ་གཞན་བདག་འགྲོའོ། །དེ་
ནས་དེ་ཁྱིམ་དུ་སོང་ནས་ཁྱིམ་དུ་འཁོར་རྣམས་ལ་སྔར་བཞིན་རྩེད་་་་
མོའི་གཏམ་གླེང་བར་མི་བྱེད། སྒྱུ་རྩལ་ངོམ་པར་མི་བྱེད། བཟའ་བ་
དག་དལ་བུས་བཟའ་ཞིང་བཏུང་བ་ཉུང་ངུར་འཐུང་བ་མཐོང་ནས་་
བཙུན་མོས་སྨྲས་པ། ལྷ་ཅི་ཞིག་གཟིགས་ནས་འདི་ལྟར་ཐུགས་མི་
དགྱེས། དོས་རིང་སྒྱུ་རྩལ་ཤེས་ཀྱིས་སྨྲས་པ། ཡུལ་འདི་ན་མི་དགེ་
བའི་མཚན་མ་ངན་པ་ཞིག་དུས་མི་རིང་བ་ན་འོང་བ་དེ་མདང་ངས་་
རྨི་ལམ་དུ་མཐོང་ངོ༌། །ངེས་པར་ཡུལ་གཞན་དུ་འགྲོ་བར་བྱ་དགོས་
སོ། །བཙུན་མོས་ཚིགས་སུ་བཅད་དེ་སྨྲས་པ། ལྗོན་ཤིང་གཅིག་ལ་
གནས་འཆའ་བ། །བྱ་ནི་མདའ་ཡི་འབེན་དུ་འགྱུར། །སྒྱུ་རྩལ་བསྟན་
222



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བཅོས་ཀུན་ཤེས་པ། །རྒྱལ་པོའི་རྒྱན་གྱི་སྐྱེ་བོ་ཁྱོད། །ལོངས་སྤྱོད་
འདི་དང་འཁོར་འདི་དང་། །ལྷན་ཅིག་ཡུལ་གཞན་འགྲོ་བར་བྱ། །
ཡུལ་ནི་ཡང་རྙེད་སྲོག་ནི་མིན། །ཞེས་སྨྲས་ནས། དེའི་ནུབ་མོ་ཁོ་ན་
ལ་ཇུར་བྱིད་ཀྱི་ཡུལ་དུ་སོང་ངོ་། །དེ་ནས་ཉིན་ཞག་འགའ་འདས་
པའི་འོག་ཏུ་ཕོ་ཉ་བ་འོང་ནས་སྨྲས་པ། རྒྱལ་ཕྲན་རྣམས་སྐྱེས་དང་
ལྷན་ཅིག་སང་ཉིན་ལྷའི་མདུན་སར་འོང་ངོ༌། །དེ་ཐོས་ནས་དེའི་
མཚན་མོ་གཉུག་མར་གནས་པའི་ལྕགས་ཀྱི་སྐེ་རགས་བཅིངས་པའི་་་
དམག་མི་སྟོང་ར་བ་གཉིས་ཀྱི་བར་དུ་བཞག་གོ །
དེའི་ཚེ་ཁ་ར་ཅན་གྱི་རྒྱལ་པོ་གུ་ཡང་འགྲོ་བར་བརྩམས་པ་དང་
བཙུན་མོས་སྨྲས་པ། ལྷ་གང་དུ་བཞུད། དེས་སྨྲས་པ། རྒྱལ་པོ་ཀུན་
གྱི་ཕྱག་བྱ་བའི་ཆ་གར་མཁན་ལ་ཕྱག་བྱ་བའི་སླད་དུ་འགྲོའོ། །
བཙུན་མོས་སྨྲས་པ། རྒྱལ་པོ་གཞན་དག་ཅི་བྱེད། སྨྲས་པ། རྒྱལ་པོ་
རྣམས་ཕོ་ཉ་བའི་ངག་དང་མཐུན་པར་དུས་གཅིག་ཏུ་འོང་ངོ༌། །
བཙུན་མོས་སྨྲས་པ། སྔོན་རྒྱལ་པོ་རྣམས་ཀྱི་དུས་མེད་པར་མཛའ་བ་
མཚོན་པའི་སླད་དུ་ཕྱག་བྱ་བ་ཡིན་ན་ཕོ་ཉ་བས་བོས་ཏེ་ཕྱག་དུས་་་་
གཅིག་ཏུ་བྱ་བ་འདི་སྔོན་གྱི་ལུགས་མ་ཡིན། རྒྱལ་པོ་རྣམས་བག་མེད་
པས་གུས་པ་ལྷོད་དེ་ཕྱག་བརྗེད་ནས་དུས་རིང་མོ་ཞིག་ལོན་པ་འདི་་་
ཡང་སྔོན་གྱི་ལུགས་མ་ཡིན་ན། ལྷ་བབ་ཅོལ་གྱི་བཞུད་པ་འདི་མི་
223



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རིགས་སོ། །རྒྱལ་པོ་གཞན་གྱི་སྐྱེས་ལས་ཆེས་བཟང་བ་ཆེས་ཁྱད་པར་
འཕགས་པ་འདི་ལྟ་སྟེ། དངུལ་གཞོང་ཁ་དོག་བཟང་པོ་ཁྱོན་ཡངས་
པ་ནང་དུ་བཟའ་བ་དང་བཅའ་བ་དུ་མའི་བཅུད་ཀྱིས་བཀང་སྟེ་་་་་
སྐྱེས་བུ་ལྔས་བཏེགས་ནས་མི་བདག་བལྟ་བར་བྱའོ། །ཞེས་ཡུལ་
འདིའི་མགར་བ་ཀུན་བསྡུད་ཅིང་སྟ་གོན་བྱས་ལ་མགར་བས་དངུལ་་
གཞོང་བཟོ་བའི་ཟོལ་གྱིས་འདུག་ན་རྒྱལ་པོ་སྔ་མ་ཕྱག་བྱ་བར་སོང་་་་
བ་རྣམས་བཟང་པོར་འགྱུར་རམ་འོན་ཏེ་ཇི་ལྟར་འགྱུར་ཤེས་སོ། །དེ་
ནས་ཉི་མ་ཤར་བ་དང་རྒྱལ་ཕྲན་ཀུན་གྱིས་སྐྱེས་བྱིན་ནས་རྒྱལ་པོ་ལ་་
ཕྱག་བྱས་ཏེ་ཁྲི་ལ་འདུག་པ་དང༌། བཟའ་བ་དང་བཅའ་བ་བྱིན་པ་
རོ་མྱང་ཟིན་པར་རིག་ནས་རྒྱལ་པོ་ཁྲི་ལས་བབས་ཏེ་དངུལ་གྱི་སྣོད་་་
མཐོ་ཞིང་ཡངས་པ་ཆང་གི་བུམ་པ་ལྔ་བརྒྱས་བཀང་བ་ནས། དངུལ་
སྐྱོགས་ཀྱིས་ཆང་བཅུས་ནས་དངུལ་ཕོར་དུ་བླུགས་ཏེ་རྒྱལ་ཕྲན་རྒན་་
རིམ་གྱིས་བླུད་དེ་ལན་མང་དུ་འཐུང་བས་ཅི་ཙམ་མྱོས་པར་གྱུར་པ་་་
དང༌། ཕྱི་རོལ་ན་རྒྱལ་ཕྲན་གྱི་འཁོར་རྣམས་ལ་ཆང་མང་དུ་བླུད་དེ་
འཁོར་རྣམས་ཆང་གིས་མྱོས་པ་དང་། རྩེད་མོའི་ཟོལ་གྱིས་རལ་གྲི་
དང་མདའ་གཞུ་དག་བལྟ་བར་བྱེད་ཅིང་། བཞད་གད་མཁན་གྱི་སྐྱེ་
བོ་ཞིག་ཡོད་པ་དེས་གཞུ་རྣམས་ཅུང་ཟད་བརྡུངས་ནས་སྨྲས་པ།
སྐྱེས་བུ་འདིའི་གཞུ་ནི་རྒྱུད་ལ་འོས་པ་ཞིག་གོ་སྐྱེས་བུ་འདིའི་གཞུ་ནི་་
224



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བྱིས་པ་ཆུང་ངུ་ལ་འོས་པ་ཞིག་སྟེ་ཁྱོད་ཀྱི་སྔོན་ཆད་བྱིའུ་ཁུག་རྟ་མང་
དུ་བསད་པའི་ཤས་ཁྱིམ་གྱི་ནང་སྲིན་པོ་དང་འདྲ་བར་བྱས་སམ།
ཞེས་སྨྲས་པ་དང་སྐྱེ་བོའི་ཚོགས་བཞད་གད་སྒྲོག་པར་བྱས་སོ། །དེ་
ནས་ཉི་མ་ནུབ་རི་ལ་ནུབ་ཏུ་ཉེ་བ་དང་ར་བ་གཉིས་ཀྱི་ནང་ནས་་་་་་
ལྕགས་ཀྱི་སྐེ་རགས་ཅན་ཡ་ལད་གྱོན་པ་སྟོང་ཕྱིར་ཐོན་ཏེ་རྒྱལ་ཕྲན་
རྣམས་སྟན་ལས་ལྡང་བ་མེད་པར་བསད་པར་བརྩམས་པ་དང་།
ཆང་གི་མ་མྱོས་པ་བློ་གསལ་བ་གཅིག་མྱུར་བར་ལངས་ཏེ་རལ་གྲི་་་་་
འཕུར་ཏེ་འདི་སྐད་དུ། སྔོན་རྒྱལ་པོ་ལ་བརྙས་པ་བྱས་པ་དག་ད་
ཆང་གིས་མྱོས་སམ་ཞེས་ཟེར་ཞིང་རལ་གྲི་འཕྱར་ནས་ཕར་རྒྱུག་ཚུར་
རྒྱུག་བྱས་ཏེ་གཤེད་མ་རྣམས་དང་ལྷན་ཅིག་ཕྱིར་བྱུང་སྟེ་རྟ་ལ་ཞོན་་་་
ཏེ་བྲོས་པའི་སྐྱེ་བོ་གཅིག་པུ་མ་གཏོགས་ཀུན་སྟན་ལས་ལྡང་བ་མེད་་་
པར་བསད་དོ། །དེ་ནས་ཕྱི་རོལ་གྱི་འཁོར་འགའ་ཞིག་ནི་བསད།
འགའ་ཞིག་ནི་རྨས་ཏེ་ལུས་པ་དང་། དེའི་ཚེ་ནམ་མཁའ་ནས་ལྷ་
ཞིག་གིས་ཚིགས་སུ་བཅད་དེ་སྨྲས་པ། རྫིང་བུའི་མེ་ཏོག་བཅད་ནས་
སླར། །ལྗོན་པའི་རྒྱན་དུ་བཏགས་པ་ན། །སྐྱེད་ཚལ་ཉམས་པའི་ལྗོན་
ཤིང་དེ། །མི་བདག་འབངས་མེད་འདི་དང་མཚུངས། །ཉེས་མེད་སྐྱེ་
བོ་བསད་པ་ལ། །བལྟ་བར་མི་འདོད་ཉི་མ་ནི། །ནུབ་ཀྱི་རི་བོའི་ཕ་
རོལ་སོང་། །སྐྱེ་བོ་བསད་བྱས་སྡིག་པའི་ལས། །ཉེས་བྱས་སྲིན་པོའི་
225



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཁ་རླངས་དུག །ནག་པོའི་མུན་པས་ཁྱབ་པར་གྱུར། །ཅེས་སྨྲས་སོ། །
དེ་ནས་རྒྱལ་ཕྲན་ཀུན་བསད་པའི་གཏམ་དེ་ཐོས་ནས་ཆབ་འོག་གི་་་
སྐྱེ་བོའི་ཚོགས་ཕལ་པོ་ཆེ་འདི་སྙམ་དུ། རྒྱལ་པོ་འདིས་ལུགས་ལས་
བཟློག་སྟེ་ཉེས་པ་མེད་པ་དག་གསོད་ན་ཕྱིས་ཡུ་བུ་ཡང་གསོད་པའི་་་
སར་བཏང་བ་ལས་གཞན་དུ་མི་བཏང་ན། ད་ཡུལ་གཞན་དུ་འགྲོ་
བར་རིགས་སོ། །སྙམ་ནས་གཅིག་གིས་གཅིག་ལ་སྦྲན་ཏེ་དེའི་ནུབ་མོ་
ཁོ་ན་ལ་དམག་མི་ཁྲི་ལྔ་སྟོང་བྲོས་སོ། །དེའི་ཚེ་སྐྱེ་བོ་དབུལ་པོ་ཞིག་
གིས་ཚིགས་སུ་བཅད་དེ་སྨྲས་པ། རྒྱལ་ཕྲན་ནོར་གྱི་དབང་ཕྱུག་ཀུན།།
བཞག་ནས་དབང་མེད་འགྲོ་བ་ནི། །སྐྱེ་བོས་མི་ཤེས་གཉེན་གྱིས་མིན།
ནོར་མེད་གནོད་པ་མེད་པ་ང་། །འཚོ་བའི་ཟས་ནི་བྱ་བཞིན་རྙེད། །
རྒྱལ་སྲིད་འདི་ལ་སུ་ཞིག་སྨོན། །ཞེས་སྨྲས་སོ། །དེ་ནས་རྒྱལ་ཕྲན་གྱི་
ཉེ་དུ་དང་ཆབ་འོག་གི་སྐྱེ་བོ་ཐམས་ཅད་མྱ་ངན་བྱེད་ཅིང་ཡང་་་་་་་་
བསམ་པ། ཉེས་པ་མེད་པ་རྒྱུ་མེད་པར་བསད་ན་རྒྱལ་པོ་འདིའི་
འབངས་སུས་བྱེད་ཅེས་ཡ་ལད་གྱོན་ཏེ་ཐམས་ཅད་གཡུལ་ལ་ཆས་ཏེ་
འདུག་གོ །ཡུལ་དེའི་མཐའ་ན་རྒྱལ་པོ་དཔུང་མང་ཞིང་བཞོན་པ་
མང་བ་གང་དག་ཡོད་པ་དེ་དག་སྔོན་རྩེད་མོས་ཉིན་ཞག་འདའ་་་་
བར་བྱེད། ཉིན་ཞག་འགའ་ནི་རྒྱལ་པོས་མདུན་ན་འདོན་རྣམས་ལ་
བཟའ་བ་དང་བཅའ་བའི་དགའ་སྟོན་བྱེད། ཉིན་འགའ་ནི་མདུན་
226



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ན་འདོན་རྣམས་ཀྱི་རྒྱལ་པོ་ལ་དགའ་སྟོན་བྱེད། ཉིན་འགའ་ནི་ཁྱིམ་
བདག་ཕྱུག་ཅིང་ནོར་མང་བ་དག་གི་དགའ་སྟོན་བྱེད། དུས་ཐམས་
ཅད་དུ་དགའ་སྟོན་གྱིས་འདའ་བར་བྱེད་པ་ཡིན། ཡུལ་དབུས་ན་མི་
བདག་ལུགས་ལས་བཟློག་སྟེ་རྒྱལ་ཕྲན་ཀུན་གཡོ་ཐབས་ཀྱིས་དུས་་་་་་
གཅིག་ཏུ་བསད་དོ། །ཞེས་པའི་གཏམ་ཐོས་པ་དང༌། འདི་སྙམ་དུ།
ཡུལ་དབུས་ཀྱི་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་ལ་་་་་་
སྔོན་ཆད་མཛའ་བ་མཚོན་པའི་ཕྱིར་ནོར་བུའི་སྐེ་རགས་དང་རྒྱན་་་་་
འཕྲེང་སྐྱེས་སུ་བསྐུར་ན། རྒྱལ་ཕྲན་གཞན་སྐྱེས་དང་ལྷན་ཅིག་ཕྱག་
བྱས་པའི་གནས་སྐབས་དེ་འདྲ་ན། ཡུ་བུའི་མཛའ་བའི་མཐའ་ཡང་
འདི་འདྲ་བ་བྱེད་དེ་འོང་ཞེས་དར་ཟབ་ཀྱི་གོས་གསར་བ་དག་་་་་་་་
གཟེབ་ཏུ་བཅུག་ནས་གོས་དྲི་མ་ཅན་ཐུང་ངུ་ནི་གྱོན། ཡ་ལད་ནི་
སྔས་སུ་བཞག མཚོན་རྣམས་ནི་བརྡར་བར་བྱས་ཏེ་འདུག་གོ །
རྒྱལ་བུ་བུ་ཐོག་ཐུ་འདི་སྙམ་དུ། ཡུ་གུར་གྱི་ཡུལ་ན་རྒྱལ་ཕྲན་ཕལ་པོ་
ཆེ་འཇོམས་པར་བྱས་པའི་ལྷག་མ་རྣམས་ནི་བྱེར་བར་གྱུར་པ་འདི་་་་
ལ་ད་ནི་གཡོ་ཐབས་ཀྱི་བྱ་བ་གང་ཡིན་པ་ནི་ཀུན་གྱིས་ཤེས་པས་བྱར་
མེད་པ་ནི་ཐག་ཆད་པའི་བྱ་ནི་སླར་མི་ཡོང་ངོ༌། །ལྷག་མ་བྱེར་བ་ནི་
བདའ་བའི་འོས་ཡིན་ནོ་སྙམ་ནས། དེའི་དཔུང་བསྡུ་བར་བརྩམས་
པ་ན་དཔུང་སྔར་བས་ཆེས་ཉུང་བར་གྱུར། གྱད་སྟོང་ཐུབ་ཕལ་པོ་ཆེ་
227



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མ་མཐོང་ནས་མདུན་ན་འདོན་ཉེ་ལོགས་ན་འགྲེང་ཞིང་འདུག་པ་ལ་
རྒྱལ་པོས་འདི་སྐད་ཅེས་སྨྲས་སོ། ཡུ་བུའི་གྱད་སྟོང་ཐུབ་འགའ་ཞིག་
ནི་འདི་ན་སྣང་ཞིང་འགའ་ཞིག་ནི་མ་མཐོང་ན་གང་དུ་སོང་།
མདུན་ན་འདོན་རྒན་པོས་སྨྲས་པ། དཔེར་ན། འདབ་ཆགས་ཀྱི་ཁྱུ་
བག་ཡངས་སུ་བསྡོད་པ་ལས་སྐྱེས་བུ་སུ་ཞིག་གིས་ཏ་ལའི་ལོ་མ་་་་་
ལུས་བསྒྲིབས་ཏེ་མདས་བསྣུན་ནས་འདབ་ཆགས་གཅིག་བསད་པ་་་་
དང་འདབ་ཆགས་ཀུན་བྱེར་བར་བྱེད་དེ་ཡུལ་དེ་ན་སླར་མི་འོང་བ་་་
དེ་བཞིན་དུ། གྱད་སྟོང་ཐུབ་ཕལ་པོ་ཆེ་ཡང་འདི་སྙམ་དུ། གློ་བུར་
གྱི་རླུང་དང་གནོད་པ་ནི་ག་ལས་འོང་ཆ་མེད་དོ་སྙམ་ནས་ཡུལ་འདི་
ནས་བྱེར་བ་ནི་མ་ཡིན་གྲང་། འོན་ཏེ་ཕོ་ཉ་བས་ཕྱོགས་གང་དུ་ཡོད་
པའི་ཕྱོགས་མ་འཚལ་ཏེ་གུད་དུ་ལུས་པ་ཡིན་ན། དཔུང་བཤམས་པ་
འདི་ཐོས་ན་དུས་མི་རིང་བ་ན་ལྷའི་སྤྱན་སྔར་འོང་ངོ་། །ཞེས་སྨྲས་
པ་ན། ཉིན་ཞག་འགའ་ལོན་ནའང་སུ་ཡང་མི་འོང་ངོ༌། །དེ་ནས་
དཔུང་རྣམས་ཡ་ལད་གྱོན་ཏེ་རྟ་ལ་ཞོན་ཏེ་འགྲོ་བར་ཉེ་བ་ན། །
དམག་མིའི་སྐྱེ་བོ་དེ་དག་སྐྱེ་བོ་གཅིག་གི་སེམས་དང་མཚུངས་པར་་་
འདི་སྙམ་དུ། རྒྱལ་པོ་ལ་བསྙེན་བཀུར་བྱེད་པའི་རྒྱལ་ཕྲན་རྣམས་ཀྱི་
གནས་སྐབས་དེ་འདྲ་ན། ད་བདག་འབངས་ཕལ་པ་རྣམས་ཀྱིས་
གཡུལ་དུ་ཞུགས་ཏེ་ངལ་བ་བྱས་པ་སྔོན་ཆད་བྱས་པ་ཟིན་ཏེ། དེང་
228



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སླན་ཆད་མཚོན་བཟུང་བ་ནི་ཟོལ་གྱིས་བཟུང་བར་བྱེད། འགྲོ་བ་
དང་འདུག་པ་ཡང་ཟོལ་གྱིས་འགྲོ་ཞིང་ཟོལ་གྱིས་འདུག་སྙམ་མོ། །དེ་
ནས་དཔུང་གི་ཚོགས་དེའི་ཁ་ལོ་བ་མདུན་ན་འདོན་ཆེན་པོ་ཇིང་་་་་་
དབང་ལ་བྱེད་དུ་བཅུག་ནས། དང་པོར་ཤར་ཕྱོགས་ཀྱི་རྒྱལ་ཕྲན་
རྣམས་བདའ་བར་བྱས་པ་དང་། གྱད་སྟོང་ཐུབ་བྱེར་བའི་ལྷག་མ་
རྣམས་གཡུལ་ལ་སྤྲོ་བ་མེད་པ་དང་རྒྱལ་པོ་ལ་གུས་པ་ལྷོད་པ་དེས་ཕ་
རོལ་གྱི་དཔུང་དང་ཉེ་བ་དེའི་ཚེ་མདའ་བོ་ཆེ་མདེའུ་ར་སོག་ཙམ་དེ་་
འཕང་བ་ན་ལྷོད་པོར་འཕང་བ་འདི་ལྟ་སྟེ། བྱ་རོག་གི་ཕྲུ་གུ་ཚང་
ནས་དང་པོར་འཕུར་བ་བཞིན་དུ་ཡོར་ཡོར་པོར་ས་ལ་ལྷུང་བ་དེ་་་་་
ལྟར་འཕང་བ་དང༌། ཕ་རོལ་གྱི་དམག་མི་རྣམས་ཀྱིས་སྐབས་ཤེས་
ནས་ཚིགས་སུ་བཅད་དེ་སྨྲས་པ། སྒྱུ་རྩལ་མཁས་པས་འཕངས་པའི་
མདའ། །བྱ་རོག་ཟས་ལ་བབ་པ་བཞིན། །རྒྱལ་པོའི་བགྱི་བའི་དུས་
ཤེས་པ། །འཐབ་དང་བཟློག་པ་ཀུན་ལ་ནི། །མཁས་པས་དགྲ་བོ་
བསྔགས་པར་འོས། །ཞེས་སྨྲས་ནས། ཕ་རོལ་གྱི་གྱད་སྟོང་ཐུབ་དག་
གིས་ཀྱང་མདའ་བོ་ཆེ་བྱ་རོག་ཟས་འཚོལ་བ་ལྟ་བུར་ས་ལ་འབབ་་་་་
པར་བྱས་པ་དང་། དམག་མིའི་སྐྱེ་བོ་ཀུན་གྱིས་རིམ་པ་དེ་དང་
མཚུངས་པར་གཡུལ་ལ་འཇུག་པ་དང་། གཡུལ་ངོར་སྐྱེ་བོ་སུ་ཡང་ཤི་
བར་མ་གྱུར་ཏེ་སླར་ལྡོག་པར་བརྩམས་པ་དང༌། ཁྱིམ་ན་ཡོད་པའི་
229



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྟའི་ཁྱུ་དང་ཕྱུགས་ལུག་གི་ཁྱུ་ཀུན་ནུབ་ཕྱོགས་ཀྱི་རྒྱལ་ཕྲན་དང་་་་་་
བྱང་ཕྱོགས་ཀྱི་རྒྱལ་ཕྲན་དང་ལྷོ་ཕྱོགས་ཀྱི་རྒྱལ་ཕྲན་གྱིས་དེད་དེ་ཅི་
ཡང་མེད་པར་བྱས་ལ་ཟས་གཡོ་བའི་ཐབ་ཀྱི་རྡོ་བ་གསུམ་ནི་བྱ་རོག་་
མ་བུ་བཞིན་དུ་ལུས་པར་བྱས་པ་ཇིང་དབང་སླར་འོངས་ནས་མཐོང་
ནས་མྱ་ངན་གྱི་རྟ་ལས་བབས་ནས། རྒྱལ་པོ་བུ་ཐོག་ཐུའི་མདུན་དུ་
ཅང་མི་སྨྲ་བར་འདུག་པ་ལ། རྒྱལ་པོས་སྨྲས་པ། སྔོན་དཔུང་གི་ནང་
ནས་ཁྱོད་རྟ་ལས་བབས་པ་དང་བཞད་གད་སྒྲོག་ཅིང་དཔུང་གི་་་་་་
གཏམ་སྨྲ་བ་ཡིན་ན། དེ་རིང་བཞིན་གྱི་མདངས་ཀྱང་མི་གསལ།
དཔུང་གི་གཏམ་དང་བཞད་གད་ཀྱང་མི་སྒྲོག་པར་སེམས་ཁོང་དུ་་་་
ཆུད་པར་བྱེད། ཇིང་དབང་གིས་རྒྱལ་པོ་ལ་ཕྱག་བྱས་ནས་གསོལ་བ།
སྔ་མ་བྲོས་པ་ནི་ཕྱི་མས་ཟིན་པ་ཉུང་ངོ༌། དེའི་ཚེ་བཞད་གད་པས་
ཉེ་བར་འདུད་དེ་ཚིགས་སུ་བཅད་དེ་སྨྲས་པ། རྨ་བྱ་དུལ་བ་དལ་
བུས་འགྲོ། །ལོ་ནི་བཅུ་གཉིས་གཡུལ་ངོ་ལ། །འགྲོ་འོང་བྱས་པ་
དཔུང་གི་ཚོགས། །ངལ་བར་གྱུར་པ་དལ་བུས་བཟློག །ཅེས་པ་སྔོན་
ཆད་མ་གསན་ཏམ། །རྒྱལ་པོའི་རྟ་རྫི་རྒན་པོ་དེ་འདི་སྙམ་དུ་སེམས་
ཏེ། རྒྱལ་པོ་མངོན་པའི་ང་རྒྱལ་ཅན་འདིས་གཡུལ་འགྱེད་ཅིང་ངལ་
གསོ་མེད་པ་ལོ་བཅུ་གཉིས་འདས་ན། ད་དུང་ཡང་ངལ་གསོ་བར་མི་
བྱེད་པ་འདི་ལ་རྟའི་ཁྱུ་འདི་མཐོང་བར་བྱའོ་སྙམ་ན། རྟ་ཁྲི་བདུན་
230



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྟོང་གི་ནང་ནས་ལུས་རིད་པ་ཉམ་ཆུང་བ་རྒན་པོ་བདུན་སྟོང་ཁྱུ་་་་་
ལས་ཕྱེ་ནས། རྒྱལ་པོའི་མདུན་སར་མཐོང་བར་བྱས་ནས་ཚིགས་སུ་
བཅད་དེ་སྨྲས་པ། དཔུང་གི་འགྲོ་འོངས་བྱས་ནས་དུས། །ལོ་ནི་བཅུ་
གཉིས་ལོན་པའི་རྟ། །ངལ་གསོ་མེད་པ་གྲངས་མེད་པ། །ཀུ་ཤའི་
ཐང་དུ་ལུས་པ་དེའི། །ལྷག་མར་གྱུར་པ་འདི་ལ་གཟིགས། །རྒྱལ་
པོས་རྟའི་ཁྱུ་མཐོང་ནས་ཡིད་མི་བདེ་བར་གྱུར་ཏེ་བསམས་པ། ངས་
དཔུང་གི་འགྲོ་འོང་བྱས་ནས་ལོ་བཅུ་གཉིས་འདས་ན་ད་ནི་བཞོན་་་་
པ་རྣམས་འདི་འདྲ་བས་སླན་ཆད་རྟ་འདི་རྣམས་ཆུ་འཐུང་དུ་འགྲོ་་་
ཡང་ངལ་གསོ་དགོས་ན་བཞོན་པ་ལྟ་སྨོས་ཀྱང་ཅི་དགོས། ད་ནི་ཡུལ་
འདིའི་མཐའ་དང་ཕྱོགས་ཀུན་ནི་དགྲ་བོར་གྱུར་པ་ཡིན་ན་ཡུལ་་་་་་་
གཞན་དུ་འགྲོ་བར་རིགས་སོ་སྙམ་ནས། རྟ་རྫི་ལ་སྨྲས་པ། རྟ་རྣམས་
ཀུ་ཤའི་ཐང་དུ་ངལ་སོས་པར་གྱིས་ཤིག ཅེས་སྨྲས་ནས་རྒྱལ་པོ་
ཁྱིམ་དུ་སོང་ངོ་། །
དེའི་དུས་ན་དུར་བྱིད་ཀྱི་རྒྱལ་པོས་མདུན་ན་འདོན་ལ་སྨྲས་པ།
ཆ་གར་གྱི་རྒྱལ་པོ་ནི་སྔོན་རྒྱལ་ཕྲན་ཀུན་ལ་མཁས་ཤིང་མཐུན་པ་ཕ་་
རོལ་གནོན་པ་གསེར་གྱི་ཁྲི་ནོར་བུའི་འབབ་སྟེགས་ཅན་ལས་བབས་་
ནས་རྟ་ལ་ཞོན་ནས་ཀུ་ཤའི་ཚལ་གྱི་ཐང་ལ་རྩེད་མོའི་སླད་དུ་འགྲོ་་་་
འོང་བྱེད་པ་མ་གཏོགས། དེ་བྱ་བ་ཉུང་བ་བག་ཡངས་སུ་རོལ་མོའི་
231



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྒྲ་ལ་ཉན་པ་རྩེད་མོའི་གཏམ་གླེང་བར་འོས་པ་གླེང་ཞིང་། ཆབ་
འོག་གི་འབངས་རྣམས་ཀྱིས་དུས་དུས་སུ་ལོ་ཐང་འབུལ་བར་བྱེད།
དུས་མེད་པར་རྒྱལ་ཕྲན་རྣམས་ཀྱིས་སྐྱེས་འབུལ་བར་བྱེད་པའི་མི་་་་
བདག་དེ་དུས་ཀྱི་མཐོ་རིས་སུ་སོང་བའི་འོག་ཏུ་རྒྱལ་བུ་གཞོན་ནུ་བུ་་
ཐོག་ཐུ་མངོན་པའི་ང་རྒྱལ་ཅན་འདི་ནི་རྒྱལ་སྲིད་བྱེད་པ་ན་བྱ་བ་་་་
ཀུན་ལ་མ་བརྟགས་པར་འཇུག་པར་བྱེད། རྒྱལ་པོ་ལ་རྒྱལ་པོར་མི་
འཛིན་ཏེ་རྒྱལ་ཕྲན་རྣམས་ཉེས་པ་མེད་པ་ཁྲི་ལས་བསྐྱོད་དེ་གདོལ་་་་
བ་དག་རྒྱལ་སྲིད་ལ་བཞག ཡབ་རྒྱལ་པོའི་མདུན་ན་འདོན་རྒན་
པོ་ངང་ཚུལ་བཟང་བ་སྨྲ་མཁས་པ་ཆབ་འོག་གི་འབངས་རྣམས་ལ་་་་
ཉེ་དུ་བཞིན་དུ་བྱམས་པར་བྱེད་པ། རྒྱལ་པོའི་མདུན་སར་འབངས་
རྣམས་ཀྱི་བསྔགས་པ་བརྗོད་ཅིང་། ཕྱི་རོལ་ན་འབངས་རྣམས་ཀྱི་
མདུན་སར་ནི་རྒྱལ་པོ་འབངས་ལ་བྱམས་པ་འདི་འདྲ་བ་ནི་ཡབ་་་་་་
མེས་ལས་ལྷག་གོ་ཞེས་བསྔགས་པ་བརྗོད་པ་དེ་དག་ནི་ན་ཚོད་སྨིན་་་
པར་རིག་ནས་གོས་རྙིང་བ་བཞིན་དུ་གུད་དུ་བོར་ནས། རིགས་ངན་
གདོལ་བ་སྡོང་དུམ་མེས་ཚིག་པ་ལ་ཡང་རལ་གྲི་འདེབས་པར་བྱེད་་་་
པ་མ་རབས་རྣམས་བློན་པོའི་གཙོ་བོར་བཞག་སྟེ། རྒྱུ་དེས་རྒྱལ་པོའི་
གཡོ་སྒྱུའི་སློབ་དཔོན་དུ་གྱུར་པ་དག་གིས་རྒྱལ་ཕྲན་མང་པོ་གཡོ་་་་་་
ཐབས་ཀྱིས་བསད་པའི་རྗེས་སུ་རྒྱལ་ཕྲན་ལྷག་མ་རྣམས་བྱེར་ཞིང་་་་་
232



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དགྲ་བོར་གྱུར། ཆབ་འོག་གི་འབངས་རྣམས་ཀྱང་ཡིད་མ་ཆེས་ཏེ་སྐྱེ་
བོའི་ཚོགས་ཕལ་པོ་ཆེ་བྱེར་ཞིང་བྲོས་ནས་ལོ་བཅུ་གཉིས་ལོན་ཏེ། ད་
རྒྱལ་པོ་ངན་པ་དེའི་དཔུང་རྣམས་ནི་ཉུང་ཞིང་ངལ། རྟ་རྣམས་ཀྱང་
ཉུང་ཞིང་ངལ་བ་ཡིན་ན་ཡུ་བུའི་དཔུང་འདི་ངོམས་པར་བྱས་ན་དེ་་་
གཡུལ་དུ་འཇུག་པའི་སྤོབས་པ་མེད་དེ་ཡུལ་གཞན་དུ་འགྲོའོ། །དེའི་
ཚེ་ཚིགས་སུ་བཅད་དེ་སྨྲས་པ། སྔོན་གྱི་མི་བདག་ལྷ་ལ་འོས། །
རྫོགས་ལྡན་ལྟ་བུ་འདས་པའི་རྗེས། །རྒྱལ་བུ་མངོན་པའི་ང་རྒྱལ་ཅན།
མི་འམ་ཅི་འདི་ག་ལས་འོངས། །སྔོན་གྱི་ཡབ་ཀྱི་མདུན་ན་འདོན། །
དྲི་མ་ཅན་གྱི་གོས་བྱིན་ནས། །རྒན་པོ་དེ་དག་འདི་ཡིས་བཏང་། །
སྐྱེས་བུ་སྡིག་པ་བྱེད་པ་པོ། །གདོལ་བ་དེ་དག་འདི་ཡིས་བཟུང་། །
མདུན་ན་འདོན་གྱིས་ཚིགས་སུ་བཅད་དེ་སྨྲས་པ། དུས་ཀྱི་སྐྱེད་ཚལ་
མེ་ཏོག་ཤར། །དཔུང་གི་འགྲོ་བའི་དུས་ཤེས་པས། །མི་བདག་བདེན་
པར་སྨྲ་བ་ཉིད། །ཅེས་སྨྲས་ནས། དཔུང་གི་ཚོགས་བྱང་ཕྱོགས་ཡུ་
གུར་གྱི་ཡུལ་དུ་འོང་བ་ཐོས་ནས་རྒྱལ་པོ་བུ་ཐོག་ཐུའི་མེལ་ཚེ་བྱེད་པ་
རྟ་པའི་ཚོགས་ལྔ་སྟོང་བཏང་བ་དེས་ཉིན་ཞག་མང་པོའི་ལམ་དུ་་་་་
སོང་སོང་བའི་མདུན་དུ་དཔུང་གི་ཚོགས་དེའི་མཐའ་མི་མངོན་པ།
ཟས་གཡོ་བའི་དུ་བའི་མུན་པས་ནམ་མཁའི་གོ་སྐབས་འགོག་པར་་་་་
བྱེད་པ་ཉིན་ཞག་བདུན་གྱི་བར་དུ་མཚན་མོའི་ཐུན་དང་པོ་དང་་་་་་
E
233



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འདྲ་བར་སྨག་རུམ་དུ་ལུས་ནས་ཉིན་ཞག་བདུན་འདས་པ་དང་།
ཕྱོགས་དེ་ནས་མྱུར་བ་མྱུར་བར་འོང་སྟེ་རྒྱལ་པོ་བུ་ཐོག་ཐུ་ལ་འདི་
སྐད་ཅེས་སྨྲས་སོ། །ད་ནི་ཡུལ་གཞན་དུ་འགྲོ་བའི་དུས་ནི་འདི་ཡིན་
ནོ། །དེའི་ཚེ་མེལ་ཚེ་བྱེད་པའི་སྐྱེ་བོ་མཁས་པས་ཚིགས་སུ་བཅད་དེ་
སྨྲས་པ། ཕ་རོལ་དཔུང་གི་ཚོགས་བལྟས་ན། །རྒྱ་མཚོ་བཞིན་དུ་
མཐའ་མི་མངོན། །དེ་ཡི་ཟས་དག་གཡོ་བ་ཡི། །དུ་བས་ནམ་མཁའི་
གོ་སྐབས་འགོག །མཚན་མོའི་ཐུན་གྱི་དང་པོ་བཞིན། །སྨག་རུམ་
ནང་དུ་ཞག་བདུན་འཁྱམས། །ལྷ་ཁྱོད་འདི་ལ་ཅི་ཞིག་སྙམ། །ཞེས་
སྨྲས་པ་ཐོས་ནས། རྒྱལ་པོས་མཛོད་རྣམས་ཁ་ཕྱེ་སྟེ་དར་ཟབ་དང་
གསེར་དངུལ་རྔ་མོང་བདུན་བརྒྱ་ལ་བཀལ་བ་བཙུན་མོ་དམ་པས་་་་
མཐོང་ནས་ཡིད་མི་དགའ་ཞིང་ཚིགས་སུ་བཅད་པས་སྨྲས་པ། ལྷ་ཡི་
བཞིན་རས་ཟླ་བ་ལ། །གློ་བུར་སྤྲིན་ནི་ནག་པོས་ཁྱབ། །གསེར་གྱི་
གཡེར་ཁ་འཕྱང་བ་ཡི། །གསེར་གྱི་ལྡེ་མིག་ངང་བ་འདི། །དུས་མིན་
བྱ་རོག་དོགས་པ་ཡིས། །སྒྲ་ནི་ཡང་ཡང་སྒྲོག་བཞིན་དུ། །མཛོད་
རྣམས་དུས་མིན་ཅི་སླད་ཕྱེ། །རྔ་མོང་ཁལ་གྱིས་གང་དུ་བཞུད། །
ཅེས་སྨྲས་པ་དང་། རྒྱལ་པོས་སྨྲས་པ། ལྷ་མོ་ཕ་རོལ་གྱི་དཔུང་རྒྱ་
མཚོའི་དུས་རླབས་ལྟ་བུ་ད་འོང་གིས་འགྲོའོ། །དེའི་ཚེ་ཚིགས་སུ་
བཅད་དེ་སྨྲས་པ། དཔུང་གི་ཚོགས་དང་དེ་ཡི་རྟ། །ལོ་ནི་བཅུ་
234



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
གཉིས་འགྲོ་འོང་གིས། །ངལ་བར་གྱུར་ཀྱང་ངལ་གསོ་མེད། །ད་ནི་
ཡུལ་གཞན་འགྲོ་དགོས་ན། །ལྷ་མོ་ཡང་དག་བསམ་པར་རིགས། །
བཙུན་མོས་ཡིད་སྐྱོ་བའི་མཆི་མ་ཕྱུང་བ་དར་གྱི་གོས་རེག་ན་འཇམ་་་
པའི་ཐུ་བས་ཅུང་ཟད་ཕྱི་བཞིན་དུ་ཚིགས་སུ་བཅད་དེ་སྨྲས་པ། ངལ་
བ་སྙིང་པོ་མེད་པའི་མཐའ། །རང་ཡུལ་འདི་ལས་འགྲོ་བའི་རྗེས། །
མྱ་ངམ་ཐང་དུ་ཅི་ཞིག་བྱེད། །ཕྱོགས་དང་གླིང་གི་སྐྱེ་བོས་བསྟེན། །
རིན་ཆེན་རིན་ཐང་ཆེ་བས་ཕྱུག །ནོར་བུ་ཀུན་གྱི་རྒྱ་མཚོ་བཞིན། །
བོད་ཡུལ་དབུས་ཞེས་ལྷ་དང་མིའི། །སྐྱེ་བོ་གླུ་མཁན་གླུ་ལེན་པ། །ལྷ་
ཆོས་སྐལ་བ་དེ་ན་ཡོད། །ནུབ་ཀྱི་ཕྱོགས་སུ་གོམ་པ་འདོར། །ཞེས་
སྨྲས་སོ། །དེ་རྟ་ལ་ཞོན་ཏེ་དཔུང་གི་ལྷག་མ་རྣམས་དང་ལྷན་ཅིག་
ལམ་དུ་ཞུགས་པ་དང་ནམ་མཁའ་ནས་ལྷ་ཞིག་གིས་ཚིགས་སུ་བཅད་
དེ་སྨྲས་པ། གནས་མེད་གནས་འདི་འཚོལ་བ་འདི། །ཉ་ནི་རླབས་
ཀྱིས་འཕངས་པ་བཞིན། །སྐྱེ་བོས་འབད་པའི་གྲུ་བོ་ཆེ། །བ་དན་
རླུང་གི་དབང་དུ་འགྲོ། །ཞེས་སྨྲས་སོ། །
དེ་ནས་མགྲོན་པོ་དེ་ལམ་དུ་ཞུགས་ཏེ་ངལ་བ་དུ་མས་སོང་སོང་་་
བའི་མདུན་དུ་མྱ་ངམ་གྱི་ཐང་མཐའ་མི་མངོན་པ་རྩྭ་ཀུ་ཤ་རླུང་གིས་་
བསྐྱོད་པ་མགྲོན་པོ་རྣམས་ངལ་བས་མྱ་ངན་གྱི་ཤུགས་རིང་འབྱིན་པ་
དང་འདྲ་བ་མཐོང་ནས། རྔ་མོང་རྣམས་ཀྱིས་རྗེའུ་གོམ་པ་ཁྱོར་ཁྱོར་
235



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པོར་སོང་བ་ལ་བལྟས་ནས་ངུས་པ་དང་། རྔ་མོའི་རྫིའུ་དེ་ཡིད་སྐྱོ་
བས་མཆི་མ་བྱུང་ནས་རྔ་མོང་བསྐུལ་བའི་ལྕག་ས་ལ་བོར་ཏེ་ཚིགས་་་
སུ་བཅད་དེ་སྨྲས་པ། འབབ་ཆུ་མེད་པ་མྱ་ངམ་ཐང་། །ཇི་སྙེད་པ་ནི་
ངལ་བ་བརྒྱུས། །འབད་པས་འོང་བའི་མདུན་དུ་སླར། །མྱ་ངམ་ཐང་
འདི་མཐོང་བ་ན། །མྱ་ངན་བྱེད་པ་རྔ་མོང་གིས། །དྲེའུ་འདི་དག་དེ་
རིང་ལུས། །བུ་དང་བྲལ་བའི་མྱ་ངན་གྱིས། །ངུ་འབོད་འདི་ནི་ཇི་
ལྟར་ཉན། །ཞེས་སྨྲས་ནས། རྔ་མོང་རྣམས་མལ་དུ་བོར་ནས་སྐྱེ་བོ་
དེ་རྒྱ་ནག་གི་ཡུལ་དུ་སོང་ནས་རྒྱུའི་ལུག་འཚོ་ཞིང་འབྲས་ཆན་གྱི་་་་་
ཟས་ཀྱི་འཚོ་བས་འཚོའོ། །དེ་ནས་ཀུ་ཤའི་ཚལ་ཆེན་པོ་འགའ་ཞིག་
འདས་པ་དང་། རྔ་མོང་རྣམས་ལུས་ཉམ་ཆུང་བ་ངལ་བར་གྱུར་པ་
རིམ་གྱིས་ལུས་པ་མཐོང་ནས་ལམ་མཁན་སྔོན་དུ་འགྲོ་བ་ལ་བཙུན་་་་
མོས་སྨྲས་པ། ལམ་མཁན་ད་ནི་ཤུལ་རིང་གི་ལམ་གྱི་ངལ་བས་ལུས་
ཉམ་ཆུང་བ་རྔ་མོའི་ཁྱུ་ཡང་ཉིན་གྲངས་ཀྱིས་ཉུང་ངུར་གྱུར་པ་ལ་་་་་་
ལྟོས། དཔུང་གི་ཚོགས་ཀྱིས་ཁ་ཟས་ཀྱང་ཉུང་ངུར་གྱུར་ན། ད་འདི་
ནས་ཟས་རྙེད་སླ་བའི་ཡུལ་དུ་ཉིན་གྲངས་ཅི་ཙམ་ཡོད། ལམ་མཁན་
གྱིས་ཚིགས་སུ་བཅད་དེ་སྨྲས་པ། བཤུལ་རིང་ལམ་དུ་འཇུག་པ་ལ། །
ཉིན་གྲངས་ཆུ་ཚོད་ཇི་ལྟར་སྨྲ། །མྱ་ངམ་ཐང་འདིའི་ཀུ་ཤའི་གྲངས། །
སྐྱེ་བོ་སུ་ཡི་ཤེས་པར་འགྱུར། །ཅི་ཙམ་དཔུང་དང་བཞོན་པ་དང༌། །
236



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
རྔ་མོང་སྡུག་བསྔལ་ལྕི་བར་ཁུར། །ལྷ་མོ་སྡུག་བསྔལ་མང་བ་འདི། །
ལམ་མཁན་གྱི་ཚིག་དེ་ཐོས་ནས་བཙུན་མོ་འདི་སྙམ་དུ། འདི་ནི་
བདེན་པར་སྨྲ་བའོ་ཉན་པར་འོས་སོ་སྙམ་མོ། །དེའི་ཚེ་རྔ་མོང་རྔའུ་
ལུས་པ་ལྔ་བརྒྱ་ལུས་ངལ་བའི་མྱ་ངན་དང་དྲེའུ་དང་བྲལ་བའི་མྱུ་་་་་
ངན་གྱི་ཀུ་ཤའི་ཐང་དུ་ཉལ་ཏེ་ངུས་པ་མཐོང་ནས་བཙུན་མོ་ལྷག་་་་་
པར་ཡང་མྱ་ངན་གྱིས་གདུངས་པའི་མཆི་མས་སྦགས་པ་དེས་ཚིགས་་
སུ་བཅད་དེ་སྨྲས་པ། རིན་ཐང་ཅན་གྱི་དར་ཟབ་གོས། །ཀུ་ཤའི་
ཚལ་གྱི་རྔ་མོང་ནི། །བུ་དང་བྲལ་བ་ལྔ་བརྒྱ་འདི། །སྡུག་བསྔལ་ཁུར་
དང་ལྷན་ཅིག་ལུས། །ཞེས་སྨྲས་ཏེ། འབངས་མོ་རྣམས་ལ་སྨྲས་པ།
དར་ཟབ་ཀྱི་ཁལ་དག་ཀུ་ཤའི་ཚལ་དུ་བོར་ལ་རྔ་མོང་རྣམས་ཐོངས་་་
ཤིག དེའི་ཚེ་འབབ་ཆུ་ཆུང་ངུ་ཞིག་མཐོང་ནས་རྔ་མོང་རྣམས་
ཀྱིས་མགྲིན་པའི་བར་དུ་འཐུང་བ་ན། འབབ་ཆུ་དེའི་ལྷ་ཞིག་གིས་
ཚིགས་སུ་བཅད་དེ་སྨྲས་པ། སྡུག་བསྔལ་བརྒྱ་ཡི་ལྷག་མའི་ལུས། །
ངལ་གསོ་མེད་པར་འཁོར་བ་ན། །རྨི་ལམ་ངལ་གསོ་རྔ་མོའི་ཁྱུ། །
ཞེས་སྨྲས་སོ། །དམག་མིའི་རྟ་བདུན་བརྒྱ་ཀུ་ཤའི་ཐང་དུ་འབབ་ཆུ་
ཆུང་དུ་མཐོང་ནས་མགྲིན་པའི་བར་དུ་འཐུང་ནས། སྔོན་ནས་ཉམ་
ཆུང་བ་དེ་ཆུ་མང་དུ་འཐུང་བས་འགྲོ་བར་མ་ནུས་ཏེ་ལུས་པ་དང་སྒ་
སྲབ་དག་བླངས་ནས་ཀུ་ཤའི་ཚལ་དུ་བཏང་བ་དང་། ཀུ་ཤའི་ཚལ་
237



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེའི་ལྷས་ཚིགས་སུ་བཅད་དེ་སྨྲས་པ། སྐྱེ་བོས་བདག་ཏུ་འཛིན་པའི་
རྟ། །བདག་མེད་རི་དྭགས་ཚོགས་ནང་དུ། །བོར་ནས་སྐྱེ་བོ་གང་དུ་
འགྲོ། །བཞོན་པ་མེད་པའི་སྐྱེ་བོ་དེ་དག་འདི་སྙམ་དུ། ད་ནི་དགྲ་བོ་
སུ་ཡང་མེད་ན་ཡ་ལད་ཀྱི་ཅི་ཞིག་བྱ་སྙམ་ནས་ཀུ་ཤའི་ཚལ་དུ་བོར་་་
ཏེ་སོང་བ་དང་བཞད་གད་པས་ཚིགས་སུ་བཅད་དེ་སྨྲས་པ། ལོ་ནི་
བཅུ་གཉིས་ཡ་ལད་ཀྱིས། །སྡུག་བསྔལ་ཁུར་གྱིས་ལྕི་བ་འདི། །ཀུ་
ཤའི་ཚལ་གྱི་ཐང་འདི་ན། །ད་ནི་གཉེན་མེད་དགྲ་བོ་མེད། །ལྕགས་
ཀྱི་དོས་འདི་བོར་བའི་འོས། །དེའི་ཚེ་ཆུ་སྐྱར་དཀར་པོའི་ཁྱུ་སྐད་
སྙན་འབྱིན་ཞིང་མཚོ་ཆུང་ཞིག་ལ་གནས་འཆའ་བ་མཐོང་ནས། །
རྒྱལ་པོའི་རོལ་མོ་མཁན་གྱིས་མཚོ་ལས་ཆུ་འཐུང་ནས་ངལ་གསོ་ཞིང་
རྒྱུད་མང་སྦྲེང་ཞིང་གླུ་བླངས་པ། དྭངས་ཤིང་བསིལ་བའི་ཆུ་འདི་ལ།།
གནས་འཆས་ཆུ་སྐྱུར་ཉེ་དུ་དང༌། །ལྷན་ཅིག་གཏམ་ནི་སྙན་པར་སྨྲ། །
སྐྱེ་བོ་ང་ཡི་སླན་ཆད་ད། །ཉེ་དུ་ལུས་པ་དེ་དག་ནི། །རྨི་ལམ་རི་མོ་
གང་དུ་མཐོང་། །ཞེས་སྨྲས་ནས་ངུས་པ་དེ་གྱད་སྟོང་ཐུབ་ཀྱི་བུ་ལྔ་
བརྒྱའི་ཁ་ལོ་བས་ཐོས་ནས། གྱད་སྟོང་ཐུབ་དེ་འདི་སྙམ་དུ་རོལ་མོ་
མཁན་དང་ང་ཉེ་དུ་ཡོད་པར་མཚུངས་ན། ད་འདི་ན་ཀུ་ཤའི་ཐང་
མཐའ་མི་མངོན་ཞིང་ཟད་པ་མེད་པར་འགྲོ་བས་ཆོག་གི་ད་ནི་སླར་་་
ལྡོག་གོ་སྙམ་སྟེ་དེས་དམག་མི་ལྔ་བརྒྱ་བ་ཕྱོགས་གཞན་ཞིག་ཏུ་བོས་་་་
238



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ནས། སྨྲས་པ། སྔོན་ཆད་ལོ་བཅུ་གཉིས་སུ་གཡུལ་དུ་འགྲོ་འོང་གི་
ངལ་བ་ནི་ཡུ་བུས་བྱས། ཡུལ་གྱི་འབྱོར་བ་གང་ཡིན་པ་ནི་རྒྱལ་པོའི་
མཛོད་དུ་བསྡུད་པ་དེ་བྱ་བ་སྔོན་དུ་བྱས་ཟིན་པ་ནི་ཟིན་པ་སྟེ་དེང་
གླེང་བས་ཅི་ཞིག་བྱ། དེའི་ཚེ་ཚིགས་སུ་བཅད་དེ་སྨྲས་པ། མི་བདག་
འདི་དང་འབབ་ཆུ་ནི། །རྒྱུན་ལས་བཟློག་པའི་རིམ་པ་ནི། །སྐྱེ་བོ་
རང་གི་ཉེས་བྱས་ནི། །ཟིན་པ་སླར་བཟློག་ཇི་ལྟར་འགྱུར། །སྟ་གྲིས་
རྩ་བ་ཕྱུངས་པ་ཡི། །ལྗོན་པ་སླར་ཡང་སྐྱེ་བ་མེད། །ད་དུང་ཀུ་ཤའི་
ཐང་འདི་ལ། །སུ་ཡི་སླད་དུ་ངལ་བས་འགྲོ། །ངལ་བའི་འབྲས་བུ་
སླར་ངལ་བ། །རྒྱལ་པོའི་བྱ་བ་བསྒྲུབས་པ་ན། །སྡུག་བསྔལ་བརྒྱ་ཡི་
ལྷག་མའི་ལུས། །ངན་འགྲོའི་འགྲོ་བ་ཉིད་དུ་འབབ། །ཕ་མ་ན་ཚོད་
མཐའ་ཐོབ་པ། །ལྡང་བར་མི་ནུས་དེ་དག་དང༌། །རི་དྭགས་ནང་དུ་
ལུས་པ་དེའི། །འཚོ་བའི་ཟས་ནི་སུ་ཡིས་བྱིན། །ད་ནི་འདི་ནས་སླར་
བཟློག་སྟེ། །གལ་ཏེ་ཕ་མ་གསོན་གྱུར་ན། །དེ་ལ་དྲིན་དུ་གཟོ་བའི་
སླད། །དེ་ཡི་གཡོག་ཏུ་བདག་གུས་བྱ། །སྐྱེ་བོའི་བསམ་པ་ཐ་དད་
སླད། །སུ་དག་རྒྱལ་པོ་འདོད་པ་དེ། །ཆུ་བོའི་བགྲོད་པ་སུ་ཡིས་
འགོག །གང་དག་ཉེ་དུ་ཕ་མ་ལ། །དྲན་དུ་བསམ་པ་བཟློག་པར་བྱ། །
ཞེས་སྨྲས་པ་དང་། དམག་མི་ལྔ་བརྒྱས་ཕྱག་བྱས་ཏེ་ཚིགས་སུ་བཅད་
པས་སྨྲས་པ། ཟུར་ཕུད་ཕུད་བུ་ཅན་གྱི་ནི། །སོར་མོས་བསྒྱུར་བའི་
239



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྒྱུད་མང་གི །སྒྲ་དང་མཐུན་པར་གཙོ་བོའི་ཚིག །ཉེ་བར་བླང་བར་
འོས་པའོ། །ཞེས་སྨྲས་ནས། དེའི་ནུབ་མོ་ཁོ་ན་ལ་རང་ཡུལ་དུ་སོང་
ངོ༌། །དེའི་ཕྱི་ཉིན་དཔུང་རྣམས་གྲངས་སུ་འདྲེན་པ་དང་རྒྱུད་སྟོང་
ཐུབ་དང་དེའི་དམག་མི་ལྔ་བརྒྱ་མ་ཚང་བ་མཐོང་ནས། ཇིང་དབང་
འདི་སྙམ་དུ། ངས་དམག་མི་འདི་རྣམས་ནན་གྱིས་བཅུས་ནས་སླར་
བ ཟློག་པའི་ཟོལ་གྱིས་ང་ཡང་འབྲོས་སོ་སྙམ་ནས་རྒྱལ་པོའི་ཐད་དུ་་་
སོང་ནས་དེའི་ཚེ་ཚིགས་སུ་བཅད་དེ་སྨྲས་པ། ལྷ་གཅིག་སྐྱེ་བོའི་
དཔུང་ཚོགས་ཀྱིས། །འགྲོ་དང་འོང་བས་ཡུན་རིང་དུ། །ངལ་བ་ངལ་
གསོ་མེད་པ་སླར། །ཤུལ་རིང་ལམ་གྱི་ཉོན་མོངས་འདི། །མི་བཟོད་
དམག་མི་ལྔ་བརྒྱ་པོ། ཁ་ལོ་པ་དང་ལྷན་ཅིག་ཏུ། །ཇི་ལྟར་མཚོ་ལ་བྱ་
དཀར་བཞིན། །སོང་བ་འདི་ནི་སླར་འོངས་མིན། །རྒྱལ་པོས་སྨྲས་པ།
དེ་ནན་གྱིས་བཅུས་ནས་སླར་བཟུང་བར་འོས་སོ། །ཇིང་དབང་གིས་
སྨྲས་པ། དེ་ལྟ་ན་ལྷ་ཐུགས་ལས་ཆུང་ངུ་མཛོད་དང་། ངས་དམག་
མི་སྟོང་ཉིས་བརྒྱ་དང་ལྷན་ཅིག་ཕྱི་བཞིན་སོང་ནས་ནན་གྱི་བཅུས་་་
ཏེ་ཇི་ལྟར་ཁྲས་བྱིའུ་མཆིལ་པ་ལ་བྱ་བ་བཞིན་དུ་སྟོབས་ཀྱི་བཅུས་ཏེ་་
ཁྱེར་ནས་ལྷའི་སྤྱན་སྔར་འོང་ངོ༌། །ཞེས་སྨྲས་ཏེ་ཡ་ལད་གྱོན་ནས་
དམག་མི་སྟོང་ཉིས་བརྒྱ་དང་ལྷན་ཅིག་མྱུར་བར་སོང་སྟེ་ཉིན་གྲངས་
འགའ་འདས་པ་དང༌། དམག་མིའི་ཚོགས་ལ་ཇིང་དབང་གི་ཟུར་
240



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མིག་གི་བལྟ་ཞིང་བཞིན་ཅུང་ཟད་འཛུམ་པའི་ཚིགས་སུ་བཅད་དེ་་་་
སྨྲས་པ། སྐྱེ་བོའི་དབུས་སུ་སྒྱུ་མ་མཁན། །མཁས་པའི་རྗེས་མཐུན་
ཇིང་དབང་ང་། །རང་ཡུལ་འཁོར་དང་ལོངས་སྤྱོད་ལ། །རང་དབང་
བྱ་ཕྱིར་སླར་བཟློག་པ། །མི་བདག་ཀུ་ཤའི་ཚལ་དུ་ནི། །རི་དྭགས་
སྨིག་རྒྱུ་ཆུ་ལ་བཞིན། །འདོད་པས་ད་དུང་འདུག་གམ་ཅི། །ཞེས་
སྨྲས་པ་དང༌། དམག་མི་རྣམས་ཀྱིས་ཕྱག་བྱས་ཏེ་ཚིགས་སུ་བཅད་
པས་སྨྲས་པ། ཀུ་ཤའི་ཚལ་གྱི་ཉོན་མོངས་འདི། །སྐྱེ་བོས་མི་བཟོད་
གཉེན་གྱིས་མིན། །ཟས་མེད་སྐྱེ་བོ་ཇི་ལྟར་འཚོ། །རང་ཁྱིམ་འགྲོ་བ་
ཁྱོད་ཀྱི་དྲིན། །དེ་ནས་ཇིང་དབང་དཔུང་དང་ལྷན་ཅིག་ཇུར་བྱིད་ཀྱི་
ཡུལ་དུ་སོང་ནས་ཡུལ་གྱི་ལོངས་སྤྱོད་ཉམས་སུ་མྱོང་བར་གྱུར་ཏོ། །
གྱད་སྟོང་ཐུབ་ཡང་ཕ་མའི་གཡོག་བྱས་ནས་མཚོན་དག་བོར་ཏེ་སྐེ་་་
རགས་ལྷོད་པོར་བཅིངས་ནས་ཕྱུག་ཅིང་ནོར་མང་པོ་དང་ལྡན་ནོ། །
རྒྱལ་པོས་ཉིན་ཞག་འགར་མདུན་ན་འདོན་འོང་དུ་རེ་བས་་་་་་
འདུག་ཅིང་མེལ་ཚེ་བྱེད་པ་བཙུན་མོ་དམ་པས་མཐོང་ནས་ཚིགས་སུ་
བཅད་དེ་སྨྲས་པ། ནང་དུ་མི་བདག་ཁྲི་སྟན་ལ། །འདུག་ནས་རླུང་
གཡབ་གཡབ་བྱེད་པ། །མ་བོས་སྐྱེ་བོའི་ཚོགས་ཀྱིས་འདུད། །གང་དུ་
ཀུ་ཤའི་ཚལ་འདི་ལ། །འཇམ་པའི་ངག་དང་ཕེབས་པར་སྨྲ། །ནོར་
གྱི་སྐལ་བ་བྱིན་པའི་འབངས། །མཚོ་ལ་འགྲོ་བའི་བྱ་དཀར་བཞིན། །
241



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྒྱལ་པོས་སྔོན་ཆད་མ་གསན་ཏམ། །ཞེས་སྨྲས་སོ། །དེའི་ཚེ་སྟོན་གྱི་
དུས་འདས་ནས་དགུན་གྱི་དུས་དང་ཉེ་བ་རྩྭ་ཀུ་ཤ་དག་སེར་པོར་་་་་
གྱུར་པའི་ཐང་སེར་པོ་མཐའ་མི་མངོན་པ་ཞིག་མཐོང་བ་དང་བཙུན་
མོས་ལམ་མཁན་ལ་ཚིགས་སུ་བཅད་དེ་སྨྲས་པ། ལམ་མཁན་རྒན་པོ་
ཤུལ་རིང་གི །ལམ་གྱི་དུབ་པས་སོང་བ་ཡི། །འགྲོ་བའི་མཁར་བ་ལྟ་
བུ་ཁྱོད། །ཡིད་ཀྱིས་ཡིད་ནི་མི་བཏང་སྟེ། །མཛའ་བཤེས་དམ་པའི་
ཉེ་དུ་ཡིན། །ཀུ་ཤའི་ཐང་ནི་སེར་པོ་འདི། །འདས་ན་ཡུལ་ནི་ཇི་ལྟ་
བུ། །དེ་ན་སྐྱེ་བོ་ཅང་ཡོད་དམ། ཁ་ཟས་རྙེད་པར་སླ་འམ་ཅི། །
འབབ་ཆུ་རྐང་གདུབ་སྒྲ་འདྲ་བ། །དུས་ནི་ནམ་ཞིག་ཐོས་པར་འགྱུར།
ཞེས་སྨྲས་ནས། བཙུན་མོ་ཡིད་སྐྱོ་བའི་མཆི་མ་ཕྱུང་བ་དང་ལམ་
མཁན་རྒན་པོས་ཚིགས་སུ་བཅད་དེ་སྨྲས་པ། ཀུ་ཤི་ན་ཚོད་ཡོལ་གྱུར་
པ། །སྐྱེས་བུ་རྒན་པོ་ལྟ་བུ་འདིས། །མྱ་ངན་རླུང་གི་ཤུགས་རིང་
འབྱིན། །རླུང་གིས་སྤུ་ལོང་གཡོ་བ་ཡི། ཁྲུང་ཁྲུང་འདི་ཡང་ཡིད་སྐྱོ་
བའི། །དུས་ནི་མི་རིང་ཉིད་ན་ད། །རྒྱ་གར་ཡུལ་དུ་འགྲོ་བར་འགྱུར།།
ཀུ་ཤའི་ཐང་འདི་ཟད་པའི་མཐར། །ཡུལ་ནི་འགའ་ཞིག་མཐོང་བར་
འགྱུར། ཁ་ཟས་འཚོ་བ་རྙེད་སླར་འགྱུར། །ལྷ་མོ་ཉོན་མོངས་ལྷག་མ་
ལ། །མྱ་ངན་བྱ་བར་མི་འོས་སོ། །ཞེས་སྨྲས་ཏེ། ཉིན་ཞག་འགའ་
ངལ་གསོ་བ་ན་རྒྱལ་པོ་ནད་ཀྱིས་ཐེབས་པ་འདི་ལྟ་སྟེ། བྱ་ཐི་བ་ལ་
242



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
རྡོ་ཕོག་པ་དང་འདྲ་བར་ཉམ་ཆུང་བར་གྱུར་ཏེ་ཟས་མི་འདོད་པ་་་་་
རིག་ནས་ལམ་མཁན་མྱ་ངན་གྱིས་ནོན་ནས་སྨྲས་པ། བཙུན་མོ་ངས་
ལམ་གྱི་གྲོགས་བྱས་པའི་འབད་པ་ནི་འབྲས་བུ་འགའ་ཡང་མ་མཆིས་
སོ། །བཙུན་མོས་སྨྲས་པ། ལམ་མཁན་མི་དགེ་བའི་མཚན་མ་ཅི་ཞིག་
གཟིགས་ནས་འདི་ལྟར་ཁྱོད་ཀྱིས་བཞིན་རས་མདངས་མི་གསལ་་་་་་
ཞིང་ནོག་ནོག་པོར་གྱུར། དེའི་ཚེ་བཙུན་མོས་ཚིགས་སུ་བཅད་དེ་
སྨྲས་པ། མཚན་མོ་བྱ་ཡི་ཀུ་ཅོ་དེ། །གནོད་པ་འབྱུང་བའི་སྔ་ལྟས་
ཡིན། །མཁས་པ་རི་དང་འབབ་ཆུ་ཡི། །ཕྱོགས་ཀུན་ཤེས་པ་ཁྱོད་ལ་
ནི། །ལམ་གྱིས་འཁྲུལ་པ་འབྱུང་མི་སྲིད། །གཉེན་དང་དགྲ་བོ་མེད་
པ་ཡི། །ཀུ་ཤའི་ཚལ་འདིར་ཡུ་བུ་ལ། །གནོད་པ་འགའ་ཞིག་
གཟིགས་སམ་ཅི། །ལམ་མཁན་གྱི་བཙུན་མོའི་ཚིགས་དེ་ཐོས་ནས་
ལྷག་པར་ཡང་མྱ་ངན་ཆེར་གྱུར་ཏེ་ཚིགས་སུ་བཅད་པས་སྨྲས་པ། སྐྱེ་
བོ་དགྲར་གྱུར་གང་ཡིན་དང༌། །གཉེན་དུ་བརྗོད་པ་དེ་ཀུན་ནི། །
སྔོན་ཆད་བྱུང་བའི་གཏམ་དུ་ཟད། །ལས་ཀྱི་དགྲ་བོས་མི་བརྫི་བའི། །
གནས་དེ་ལྷ་རྣམས་ལ་ཡང་མེད། །ཇི་སྲིད་ལུས་འདི་ཡོད་གྱུར་པ། །
དེ་སྲིད་ནད་ནི་མེད་མི་འགྱུར། །དེ་རིང་རྐྱེན་ནི་མ་མཆིས་པར། །
རྒྱལ་པོའི་སྐུ་ལ་བསྙུན་མཆིས་ཏེ། །བྱ་ནི་ཐི་བ་ཉམ་ཆུང་ལ། །རྡོ་བ་
འཕོག་པ་བཞིན་དུ་ད། །ས་གཞི་ལ་ནི་གཟིམས་པ་མཐོང་། །ཞེས་
243



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྨྲས་ནས་སྒྲ་ཆེར་ངུས་པ་དང་། བཙུན་མོ་གོམ་པ་རྟབ་རྟབ་པོས་
རྒྱལ་པོའི་མདུན་སར་སོང་བ་དང༌། རྒྱལ་པོ་བསྙུན་གྱིས་ཐེབས་པ་ཀུ་
ཤའི་ཚལ་ན་འདུག་པ་དེ་ལམ་མཁན་གྱིས་བཙུན་མོས་མཐོང་བར་་་་་
བྱས་པ་དང་། བཙུན་མོས་སྨྲས་པ། འདི་ནི་སྨན་པའི་སྨན་གྱིས་གསོ་
བར་རིགས་པ་དེའི་ཕྱིར་ལམ་མཁན་སྨན་པ་བོས་ཤིག ཅེས་བསྒོ་
བ་བཞིན་དུ་ལམ་མཁན་གྱིས་སྨན་པ་བོས་ནས་སྨྲས་པ། ལྷ་གསོ་བྱེད་
ཀྱི་རིག་པ་ལ་མཁས་པའི་སྨན་པ་ནི་འདི་ན་མཆིས་སོ། །ཞེས་སྨྲས་པ་
དང༌། སྨན་པས་དང་པོ་མཐོང་བ་ཉིད་ནས་རྒྱལ་པོ་མི་འཚོ་བར་
རིགས་ཏེ་མྱ་ངན་གྱི་མཆི་མ་ཕྱུང་སྟེ་སྨྲས་པ། སྙན་འདིས་ནི་ཡན་
ལག་དང་ཉིང་ལག་ཀུན་ཁྱབ་པ་ཞིག་སྟེ་གསོ་བྱེད་ཡན་ལག་བརྒྱུད་
ཀྱིས་ནི་གསོ་བར་དཀའ་འོ། །དེའི་ཚེ་ཚིགས་སུ་བཅད་པས་སྨྲས་པ།
ལུས་ཀྱི་ཆ་ཤས་ཕྱི་ནང་གི །ནད་ལ་སྨན་དག་ཡོད་པ་ཉིད། །ཆུ་དང་
ལྷན་ཅིག་འདྲེས་པའི་དུག །ཐ་དད་འབྱེད་པར་བྱེད་པ་ལ། །སྨན་པ་
ང་ཡང་མཁས་པ་མིན། །བཙུན་མོས་སྨན་པའི་ཚིག་དེ་ཐོས་ནས་རྒྱལ་
པོ་མི་འཚོ་བར་ཤེས་ཏེ། རྔ་མོའི་ཁལ་གྱི་དར་ཟབ་རྣམས་ཁ་ཕྱེ་ནས་
རྒྱལ་པོ་ལ་སྨྲས་པ། ལྷ་འཇིག་རྟེན་ན་ནད་གསོ་བ་ནི་སྨན་པ་གཅིག་
པུས་ཤེས་ཀྱི་གཞན་གྱིས་མ་ཡིན་ན་ད་འདིས་ཀྱང་བྱ་བ་མེད་པ་ལ་་་་
གཟིགས། དར་ཟབ་འདི་རྣམས་ཡུ་བུའི་ནོར་གྱི་སྐལ་བའི་ལྷག་མ་
244
-
-
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཡིན་གྱི། འདི་ལས་ཡུལ་དབུས་སུ་བླ་མ་དང་མཁན་པོ་མང་དུ་ཡོད་
པ་སུ་ལ་ཇི་འདྲ་བ་ཞིག་བསྐུར། གལ་ཏེ་ལྷ་ཉིད་ནོངས་པར་མ་གྱུར་
ན་དར་ཟབ་ནི་སླར་ཡང་རྙེད་པར་འགྱུར་ན། ལྷ་དུས་ལས་འདས་ན་
ལྷའི་ཕྱི་བཞིན་འགྲོ་བ་ནི་དགེ་བའོ། །རྒྱལ་པོས་སྨྲས་པ། མུ་ཏིག་གི་
སེ་མོ་དོ་དང་གསེར་གྱི་སྐེ་རགས་ནོར་བུའི་མིག་ཚང་ཅན་དེ་དག་་་་་
འདི་ན་ཡོད་དམ་འོན་ཏེ་ལུས། བཙུན་མོས་ཙན་དན་གྱི་ཟ་མ་ཏོག་
ཁ་ཕྱེ་ནས་རྒྱུན་གྱི་ཁྱད་པར་དུ་འཕགས་པ་ཀུན་མཐོང་བར་བྱས་པ་་་
ལ་བལྟས་ནས། རྒྱལ་པོས་སྨྲས་པ། རིན་ཐང་ཅན་གྱི་རྒྱན་རིན་པོ་ཆེ་
འདིའི་དགོས་པ་ནི་གཉིས་ཏེ་གསོན་པ་ན་རྒྱུན་དུ་ཐོགས་པ་དང༌།
དུས་ལས་འདས་པའི་འོག་ཏུ་བདེ་བར་གཤེགས་པའི་རིང་བསྲེལ་གྱི་་
ཟ་མ་ཏོག་གི་རྒྱན་དུ་དབུལ་བ་ཡིན་ན། ད་རིང་བསྲེལ་གང་དུ་ཡོད་
པ་མ་འཚལ་བས་རིང་བསྲེལ་བཞིན་དུ་འགྲོ་བའི་ཕྱག་གི་གནས་ནི་་་
ལྷ་དང་མིའི་ཡུལ་ན་སྙན་པར་གྲགས་པ་འཇིག་རྟེན་དབང་ཕྱུག་དགེ་
སློང་གི་དགེ་འདུན་གྱི་དབུས་སུ་ཆོས་སྟོན་པ་ལ་མུ་ཏིག་གི་སེ་མོ་དོ་་་
དང་སྐེ་རགས་དག་དབུལ་བར་བྱོས། ཞེས་སྨྲས་པ་དང་། བཙུན་
མོས་སྨྲས་པ། ལྷའི་བཀའ་བཞིན་དུ་ད་ལྟ་ཡུལ་དབུས་ན་དགེ་སློང་གི་
དགེ་འདུན་བགྲང་བ་ལས་འདས་པ་ཞིག་ཡོད་པ་གསེར་ལྟར་དག་པ་
ཀུན་གྱི་ནང་ན་ཛམྦུ་ཆུ་བོའི་གསེར་དང་མཚུངས་པ་ནི་སྒྲུབ་རྒྱུད་་་་་
245
+
-
-
，，，，
，
，
，，
，



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རིན་པོ་ཆེའི་དགེ་འདུན་ལགས་ཏེ། དེ་ལ་ཆོས་སྟོན་པ་བྱང་ཆུབ་
སེམས་དཔའ་ཆོས་ཀྱི་དབང་ཕྱུག་དེས་གདུལ་བྱའི་ཁམས་དང་་་་་་་་
དབང་པོ་དང་བག་ལ་ཉལ་གྱི་རིམ་པ་དང་མཚུངས་པའི་ཆོས་ཀྱི་སྒོ་་་
མཐའ་ཡས་པ་རྒྱས་པར་བསྟན་དེ། བུད་ཤིང་ཟད་པའི་མེ་བཞིན་དུ་
མཐར་མྱ་ངན་ལས་འདས་པ་དེའི་རིམ་གྲོ་པ་འཇིག་རྟེན་དབང་ཕྱུག་
ད་ལྟ་གདུལ་བྱ་ལ་དུས་སུ་ཆོས་སྟོན་པ་རྙེད་སླ་བ་བས་མཐའ་ན་་་་་་
འདུག་གོ་ཞེས་ཐོས་ཀྱིས། དེ་ལ་གསེར་གྱི་སྐེ་རགས་དང་། མུ་ཏིག་
གི་དོ་ཤལ་དང༌། རིན་ཐང་ཅན་བུ་ལེ་ཁན་གྱི་ལྤགས་པ་གསར་བ་
བརྒྱ་ཉི་ཤུ་རྩ་ལྔ་བ་དགུན་གྱི་གྲང་བའི་རེག་པ་ལས་སྐྱོབ་པ་འདི་་་་་
རྣམས་དགེ་སློང་གི་དགེ་འདུན་གྱི་ཚོགས་ཀྱི་དབུས་སུ་ངས་དབུལ་་་་
བར་བྱས་ན། དེས་ལྷའི་མཚན་ནས་སྨོས་ཏེ་ཡོན་བསྔོ་བར་འགྱུར་རོ།།
དེ་ནི་ངས་ལྷ་ལ་དྲིན་དུ་བཟོ་བའི་ཐ་མ་ཡིན་ནོ། །ཞེས་སྨྲས་ཏེ་མཆི་
མ་ཕྱུང་བ་དང་། ་རྒྱལ་པོས་འདི་སྐད་དུ། བླ་མ་དང་དགེ་འདུན་
དམ་པ་ལ་མཆོད་པའི་སླད་དུ་ལྷ་མོས་བསམ་པར་རིགས་སོ། །ཞེས་
སྨྲས་ནས་དུས་ལས་འདས་སོ། །
དེ་ནས་བཙུན་མོས་ལམ་མཁན་རྒན་པོ་ལ་སྨྲས་པ། ལམ་མཁན་
ཁྱོད་ཀྱིས་ལམ་མཚོན་པར་བྱོས་ལ་ཡུལ་དབུས་ནས་འོངས་པའི་རབ་་
ཏུ་བྱུང་བ་རྙེད་པ་འཚོལ་བ་འདི་དག་ལ་གསེར་བྱེ་བ་རི་བའི་མུ་ཏིག་
246



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གི་དོ་ཤལ་དང་གསེར་གྱི་སྐེ་རགས་ནོར་བུའི་མིག་ཚང་ཅན་ངས་་་་་་
བསྐུར་བ་བྱ་ཡི་ཁྱོད་ཡུལ་དབུས་སུ་སོང་ནས། ཇོ་ཤཱཀ་རྣམ་གཉིས་ལ་
དར་ཟབ་ཀྱི་ན་བཟའ་དང་མར་མེ་དབུལ་བར་བྱོས་ཤིག མུ་ཏིག་
གི་སེ་མོ་དོ་འདི་ལམ་མཁན་གྱིས་བཟུང་བར་འོས་ལ་བུ་ལེ་ཁན་དང་
དར་ཟབ་དང་གསེར་གྱི་སྐེ་རགས་རྣམས་རབ་ཏུ་བྱུང་བ་རྣམས་ཀྱིས་
ཁྱེར་ཏེ་འཇིག་རྟེན་དབང་ཕྱུག་ལ་དབུལ་ནས་རྒྱལ་པོའི་མིང་ནས་་་་་
སྨོས་ཤིག ང་ནི་ལམ་གྱི་ཉོན་མོངས་མི་བཟོད་དེ་མི་འགྲོའོ། །དེའི་
ཚེ་ཚིགས་སུ་བཅད་དེ་སྨྲས་པ། ང་ནི་ལམ་གྱིས་ངལ་བས་ངལ། །
རྒྱལ་སྲིད་ངལ་བ་དུ་མ་ལ། །སྙིང་བོ་མེད་པ་རྨི་ལམ་འདིའི། །སྙིང་
པོའི་གཟུགས་སུ་སྣང་བ་ཡི། །རྒྱལ་པོའི་མུ་ཏིག་སེ་མོ་དོ། །རྒྱན་གྱི་
ལྷག་མར་གྱུར་པ་འདི། །བཟུང་ལ་ཡུལ་དབུས་དག་ཏུ་ཁྱོད། །ལམ་
མཁན་རྒན་པོ་འགྲོ་བ་ལ། །ལྷ་ཀླུ་གནོད་སྦྱིན་དབང་བོ་ཡིས། །ཁྱོད་
ལ་བསྲུངས་ཤིང་བདེ་ལེགས་ཤོག །གང་དུ་འགྲོ་བའི་བྱ་བ་ཡང་། །
འགྲུབ་པར་གྱུར་ཅིག་ལྷ་རྣམས་ཀྱིས། །ཁྱོད་ལ་ཤིས་པ་བརྗོད་པ་
བཞིན། །ཞེས་སྨྲས་ཏེ། བཙུན་མོ་འབངས་མོ་ལྔ་བརྒྱ་དང་ལྷན་ཅིག་
རང་ཡུལ་དུ་འགྲོ་བར་རིགས་ནས། དམག་མིའི་སྐྱེ་བོའི་ཚོགས་ཀྱིས་
བལྟས་པ་དང་བཙུན་མོ་ནི་མཐོང་ན་རྒྱལ་པོ་མ་མཐོང་བས་ཡིད་མི་་་
བདེ་བས་ཕྱོགས་ཀུན་ཏུ་བཙལ་བ་དང་། ཕྱོགས་དབེན་པ་ཞིག་ཏུ་
247 །



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མལ་སྟན་མེད་པར་ཀུ་ཤའི་ཚལ་ཆེན་པོའི་ནང་དུ་འདས་པར་རིག་་་
ནས་མྱ་ངན་བྱས་ཏེ། ཀུ་ཤའི་རྩྭ་སྤུངས་ནས་ཞུགས་ལ་སྦྱངས་ཏེ།
དམག་མིའི་སྐྱེ་བོ་ཕལ་པོ་ཆེ་ནི་བཙུན་མོའི་ཕྱི་བཞིན་སོང་ངོ༌། ཁ་
ཅིག་ནི་ཡུལ་གཞན་དུ་སོང་སྟེ་རྒྱལ་པོ་གཞན་གྱི་བྲན་བྱས་སོ། །ཀུ་
ཤའི་ཐང་དེ་ན་རི་དྭགས་དང་རྔ་མོ་མ་བུ་ལུས་པ་བག་ཡངས་སུ་་་་་
འདུག་པ་འབབ་ཆུའི་ངོགས་སུ་བྱ་མཐིང་རིལ་སྐད་སྙན་པར་སྒྲོག་པ་
སྐྱེ་བོས་དབེན་པར་རིག་ནས་ནམ་མཁའ་ནས་ལྷ་ཞིག་གིས་ཚིགས་སུ་
བཅད་དེ་སྨྲས་པ། འཁོར་བ་སྡུག་བསྔལ་ཀུ་ཤའི་ཐང་། །སྒྱུ་མའི་སྐྱེ་
བོ་ལུས་པ་དེའི། །ནང་ནས་རྒྱལ་པོ་གཅིག་པུ་དེ། །མི་རྟག་སྒྱུ་མ་
མཁན་གྱིས་ད། །གང་དུ་སླར་འོང་མིན་པ་ཡི། །གནས་ནི་གང་དུ་
བོར་བར་གྱུར། །སྡུག་བསྔལ་བརྒྱ་ཡི་ལྷག་མའི་ལུས། །རྣམ་པར་
འཇིག་པའི་རང་བཞིན་འདི། །མི་ཤེས་བྱིས་པ་བློ་ངན་པ། ་ །རང་
གིས་རང་ཉིད་བསླུས་པར་ཟད། །ཅེས་སྨྲས་སོ། །སྡུག་བསྔལ་བརྒྱ་ཡི་
ལྷག་མའི་ལུས། །གང་དུ་ཡུན་རིང་མི་གནས་པ། །ཚང་གིས་རྒུད་
པའི་བྱ་བཞིན་དུ། །ལུས་ལས་རིང་དུ་སྲོག་འགྲོ་བ། །དེ་ཡང་བྱིས་
པས་མི་ཤེས་སོ། །དེ་ལྟ་ནའང་བག་མེད་པ། །མིང་དང་གཟུགས་ཀྱི་
འདམ་ལ་བྱིང་། །ཀུན་ཏུ་བཟང་པོས་སྨྲས་པ། འཁོར་བ་མ་རིག་
ལོང་བ་ཡི། །གར་གྱི་གོམ་སྟབས་ལྟ་བུ་ལ། །ཡ་མཚན་ཅི་ཡང་མ་
248



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མཆིས་ན། །མཁས་པ་སུ་ཞིག་བལྟ་བར་བྱེད། །ཅེས་སྨྲས་སོ། །
དེ་ནས་ལམ་མཁན་རྒན་པོ་ཨོས་པ་ཞི། ཡུལ་དབུས་སུ་ཡང་ཡང་
འོང་བ་མྱ་ངམ་གྱི་ཐང་དུ་ཟས་ཀྱིས་ཉོན་མོངས་པ་འདི་སྙམ་དུ་་་་་་་
སེམས་ཏེ། འཇིག་རྟེན་ན་དྲིན་དུ་ཆེ་བ་གསུམ་སྟེ། གསུམ་གང་ཞེ་ན།
གང་ལས་ཆོས་ཐོས་པའི་བླ་མ་དང་། གང་དུ་འགྲོ་བའི་ལམ་མཁན་
དང་། རྒྱ་མཚོར་འཇུག་པའི་དེད་དཔོན་ཏེ། ང་ནི་ན་ཚོད་ཀྱི་མཐའ་
ཐོབ་པ་ནི་གལ་ཏེ་ལམ་དུ་ནོངས་པར་གྱུར་ན་མགྲོན་པོ་འདི་དག་་་་་་
གང་དུ་འགྲོ་སྙམ་ནས་མྱ་ངན་གྱིས་དུས་ཏེ་ཚིགས་སུ་བཅད་པས་་་་་
སྨྲས་པ། སྐྱེ་བོ་རེ་བས་འགྲོ་བ་ནི། །རྒྱལ་པོ་ལམ་དུ་མི་རྟག་གི །རྐུན་
པོས་བརྐུས་ཏེ་འདི་ན་བོར། །སྐྱེ་བོ་སྐྱབས་མེད་ཟས་མེད་པ། །ད་
ཡང་རེ་བས་འགྲོ་བ་འདི། །ལས་ཀྱི་རྦ་རླབས་ཆེན་པོ་ལ། །རུས་སྦལ་
ཉམ་ཆུང་ཞོན་པ་བཞིན། །ཞེས་སྨྲས་ནས། རྟ་ལ་ཞོན་ཏེ་སོང་སོང་
བ་དང་མཚོ་སྔོ་ཞིང་སྔོ་བ་མཐའ་མི་མངོན་པ་ཞིག་མཐོང་ནས་དོན་་་་
མཐུན་རྣམས་ཀྱིས་ལམ་མཁན་རྒན་པོ་ལ་ཚིགས་སུ་བཅད་དེ་སྨྲས་པ།
ངང་མོ་ལུས་དཀར་ཁྲུས་བྱེད་པ། །དག་བྱེད་ཀུན་ལས་གཙང་བའི་ཆུ།
ཨིནྡྲ་རྙིལ་གྱི་མདོག་འདྲ་བ། །མ་དྲོས་རྒྱ་མཚོ་ཡིན་ནམ་ཅི། །ཞེས་
སྨྲས་པ་དང་། ལམ་མཁན་རྒན་པོས་སྨྲས་པ། ཉ་ཡིས་གང་བའི་མཚོ་
སྔོན་ཡིན། །ཆུ་སྐྱར་འཕྲེང་བ་རྦ་རླབས་ལ། །ཞོན་ནས་ཡང་ཡང་གླུ་
249



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལེན་པ། །ལྷ་ཡི་བུ་མོའི་པི་ཝང་བཞིན། །གང་གིས་ཐོས་པའི་སྐྱེ་བོ་
དེའི། །ལུས་དང་ཡིད་ཀྱིས་ངལ་གསོ་བྱེད། །ཅེས་སྨྲས་ཏེ། ཞག་
གཅིག་དེ་ན་འདུག་པ་དེ་ཡུ་གུར་གྱི་རྒྱལ་ཕྲན་ངན་པ་ཞིག་ཡོད་པ་་་་
དེས་ཐོས་ནས་ཕོ་ཉ་བ་མངག་སྟེ་སྨྲས་པ། དོན་མཐུན་དག་ག་ལས་
འོངས་གང་དུ་འགྲོ། ཡུལ་འདིའི་བདག་པོ་ང་ཡིན་པ་མ་ཐོས་སམ།
དེ་སྐད་སྨྲས་པ་དང་། ལམ་མཁན་གྱི་སྨྲས་པ། རྒྱལ་པོ་འདི་ནོར་
འདོད་པའི་སྨྲ་བ་འདི་ལ་ཀུན་གྱིས་ནོར་བསྡུས་ནས་བྱིན་ཅིག དེ་
ནས་དོན་མཐུན་གྱིས་དར་ཟབ་དག་བྱིན་པ་དང་། ངལ་གསོས་པ་ན་
ལམ་མཁན་རྒན་པོ་རྟ་ལ་ཞོན་པ་དེ་སྔོན་དུ་འགྲོ་བའི་ཕྱི་བཞིན་་་་་་་
མགྲོན་པོ་འོང་བ་དེ་རྣམས་ཀྱིས་མྱ་ངམ་གྱི་ཐང་གི་རི་དྭགས་ཉེས་པ་
མེད་པ་དེ་དག་བདའ་བར་བྱེད་པ་མཐོང་ནས་ལམ་མཁན་འདི་སྙམ་
དུ། ཀྱེ་སྡིག་པའི་གྲོགས་པོ་འདི་དག་གི་མདུན་དུ་འགྲོ་བའི་ངལ་བ་
འདི་ནི་ཕྱི་མའི་ལམ་དུ་ཡང་ངལ་བའི་རྒྱུ་ཞིག་གོ་སྙམ་མོ། ། །
དེའི་ཚེ་རྒྱལ་པོ་གསུས་པོ་ཆེ་དཔུང་དང་ལྷན་ཅིག་ཏུ་འགྲོ་བ་་་་་
རྣམས་ཀྱི་ཕྱི་བཞིན་སོང་བ་དེས་ཀྱང་། རི་དྭགས་ཉེས་པ་མེད་པ་
ཀུན་གསོད་པར་བྱེད། ཁྱུ་དག་བྱེར་བར་བྱས་པ་དང་། ལམ་མཁན་
ལྷག་པར་ཡང་ཡིད་མི་བདེ་བས་གཅིག་པུར་ཚིགས་སུ་བཅད་དེ་སྨྲས་
པ། བཟའ་ཕྱིར་རི་དྭགས་བཤོར་བ་ཡི། །རིགས་ངན་རྔོན་པའི་ལམ་
250



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
མཁན་ང་། །ཕྱི་མ་ངན་འགྲོའི་ལམ་དུ་ཡང་། །བདག་ཉིད་སྔོན་དུ་
འགྲོ་བར་འགྱུར། །སྡུག་བསྔལ་བརྒྱ་ཡི་ལྷག་མའི་ལུས། །ལུས་ཀྱིས་
ངལ་བ་ངན་འགྲོ་ཡི། །རྣམ་སྨིན་ཚ་བའི་མེ་ལ་སླར། །བུད་ཤིང་
བསྣན་པ་འདི་ནི་ཅི། །ཡང་སྨྲས་པ། སླན་ཆད་བདག་གིས་གང་དུ་
ཡང་། །མགྲོན་པོ་རྣམས་ཀྱི་ལམ་མཁན་འདིའི། །བྱ་བ་ཡོངས་སུ་
བཏང་བར་བྱ། །དབེན་པར་བདག་ནི་འདུག་པར་བྱ། །ང་ཡི་བྱ་བ་
དོན་མེད་པ། །ངན་འགྲོར་བསྙིལ་སླད་མ་ལགས་ཏེ། །མཐོ་རིས་སླད་
དུ་འགྱུར་བ་མེད། །ཅེས་སྨྲས་ཏེ། མྱ་ངན་གྱིས་ངུས་སོ། །
ཀུན་ཏུ་བཟང་པོ། ཡུན་ཅི་ཙམ་གྱི་མགྲོན་པོ་དག་ཡུལ་དབུས་སུ་
ཕྱིན་སྙམ་ན། ཀུན་ཏུ་བཟང་པོ། མི་ལོ་གཉིས་འདས་པ་དང་ཡུལ་
དབུས་མཐོང་བར་གྱུར་ཏེ་རབ་ཏུ་བྱུང་བ་རྙེད་པ་འཚོལ་བ་རྣམས་་་
དང་ལམ་མཁན་རྒན་པོ་ལྷན་ཅིག་ཏུ་སོང་བ་དེས། ཁོ་བོ་འཇིག་
རྟེན་དབང་ཕྱུག་སྐྱིད་ཆུའི་ངོགས་ཀྱི་ཤིང་སེ་བའི་སྐྱེད་མོས་ཚལ་ཆུང་
ངུ་ན་ང་ལྗོན་པའི་བསིལ་གྲིབ་ན་འདུག་པ་ག་ལ་བར་ཉེ་བར་འོངས་་་
ཏེ། རབ་ཏུ་བྱུང་བ་རྙེད་པ་འཚོལ་བ་དེ་དག་ནི་ནོར་ལ་མངོན་པར་
ཞེན་པས། འཇིག་རྟེན་དབང་ཕྱུག་ལ་བཙུན་མོས་བསྐུར་བའི་དར་
ཟབ་ཉུང་ངུ་དབུལ་བ་རིག་ནས། ལམ་མཁན་རྒན་པོ་ཡིད་མ་མགུ་
ཞིང་ཕྱོགས་དབེན་པར་སོང་སྟེ། དེའི་དངུལ་གྱི་ཟ་མ་ཏོག་མགྲིན་པ་
251



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ནས་བཀྲོལ་ཏེ་དེའི་ནང་ནས་མུ་ཏིག་གི་དོ་ཤལ་གསེར་བྱེ་བ་རི་བ་་་་
བླངས་ནས་གང་དུ་ང་ཕྱོགས་དབེན་པ་ན་ཤིང་སེ་བའི་བསིལ་གྲིབ་་་
ལ་འདུག་པ་ལ་མུ་ཏིག་གི་དོ་ཤལ་བཟུང་ནས་སྨྲས་པ། སྔོན་རྒྱལ་པོ་
བུ་ཐོག་ཐུ་ཀུ་ཤའི་ཐང་ན་འདས་པ་དེའི་བཙུན་མོ་དམ་པས་དགེ་་་་་
བའི་བྱ་བ་དར་ཟབ་རིན་ཐང་ཆེ་བ་དུ་མ་དང་། བུ་ལེ་ཁན་གྱི་
ཝགས་པ་དུ་མ་འཇིག་རྟེན་དབང་ཕྱུག་ལ་བསྐུར་བ་དེའི་ཆ་ཤས་་་་་་
ཉུང་ངུ་དེ་རིང་སྔ་དྲོའི་དུས་ན་དབུལ་བ་དེའོ། །ཇོ་ཤཱཀ་རྣམ་གཉིས་
ལ་མར་མེའི་འཕྲེང་བ་ཉུང་ངུ་ཡང་དབུལ་བར་བྱས་པ་དེ་དང་།
རྒྱལ་པོའི་རྒྱན་གྱི་ལྷག་མ་མུ་ཏིག་གི་དོ་ཤལ་འདི་བཙུན་མོས་ཡང་་་་་
ཡང་བལྟ་ཞིང་བསྐུར་བ་འདིའོ། །ཞེས་ང་ལ་དབུལ་བ་དང་། རྒྱལ་
པོ་བུ་ཐོག་ཐུའི་མིང་ནས་སྨོས་ཏེ་ཡོན་བསྔོ་བར་བྱས་སོ། །དེ་ལས་ཀྱི་
སྒྲིབ་པ་སྟོབས་ཆེ་བར་ཤེས་ནས་བྱང་ཆུབ་ཀྱི་སྤྱོད་པ་ལ་འཇུག་པའི་་་
བསྔོ་བའི་ལེའུ་ལས་བརྩམས་ཏེ་བསྔོ་བ་རྣམ་པར་དག་པ་བྱས་པ་དེ་
ལམ་མཁན་གྱིས་ཐོས་པར་བྱས་པ་ན། ལམ་མཁན་འཁོར་བ་ལ་སྐྱོ་བ་
དང༌། རྒྱལ་པོ་བུ་ཐོག་ཐུ་དང་བཙུན་མོ་ཡིད་ལ་དྲན་ནས་མཆི་མ་
ཕྱུང་སྟེ་ལན་དུ་མར་ཕྱག་བྱས་ཏེ་སོང་ངོ༌། །ཀུན་ཏུ་བཟང་པོ། སྐྱེ་
བོས་བཀུར་བའི་རྒྱལ་པོའི་བྱ་བའི་མཐའ་ནི་དེ་འདྲའོ། །འཁོར་བ་ནི་
སྡུག་བསྔལ་ལོ། །སྒྱུ་མའི་ནོར་རྣམས་ནི་རྔ་མོང་ལྔ་བརྒྱའི་ཁལ་མྱ་
252



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ངམ་གྱི་ཐང་དུ་ལུས་པ་དེ་ཡིན་ནོ། །སྐྱེ་བོའི་འདུ་ལོང་ནི་ཀུ་ཤའི་
ཐང་གི་རྒྱལ་པོའི་དམག་མི་རྣམས་འཐོར་ཞིང་བྱེར་བ་སུ་ཡང་མེད་་་་
པ་ཆུ་རྒྱུན་འཐུང་བ་ནི་བྱ་མཐིང་རིལ་ཡིན་ནོ། །ཀུན་ཏུ་བཟང་པོ།
གཅིག་པུར་ཤིང་དྲུང་དུ་གནས་པ་རྙེད་སླ་བ་ནི་བདེ་བའོ། །
དེའི་ཚེ་ཀུན་ཏུ་བཟང་པོས་འཇིག་རྟེན་རྣམ་པར་འདྲེན་པ་ལ་་་
འདི་སྐད་ཅེས་སྨྲས་སོ། །ཁྱོད་ཀྱི་བོད་ཡུལ་དབུས་དང་དེ་དང་ཉེ་
བའི་གྲུབ་པའི་བསྟི་གནས་ཀུན་མཐོང་སྟེ་དབེན་པ་ལ་མོས་པ་དེ་ལྟ་་་
ལགས་ན། གཞན་ཡང་གང་དུ་ལྗོངས་རྒྱུ་བར་བྱས། གྲུབ་པའི་བསྟི་
གནས་གང་དུ་གནས་འཆའ་བར་བྱེད་པའི་བསྟི་གནས་ནི་གང་ཡིན།
དེ་སྐད་ཅེས་སྨྲས་པ་དང༌། འཇིག་རྟེན་དབང་ཕྱུག་གིས་སྨྲས་པ། ང་
ཡུལ་ཡར་འབྲོག་གཡུ་མཚོ་མཚོ་རླབས་གཡོ་བས་མཛེས་པར་བྱེད་པ།
དབུ་བའི་ཕྲེང་བས་ངོགས་གཉིས་མཛེས་པར་མུ་ཏིག་དཀར་པོའི་དོ་་
ཤལ་དང་སེ་མོ་དོ་མང་པོ་བྱུར་བུར་བཀང་བ་དང་འདྲ་བར། བྱ་
ངང་བ་དང་ཁྲུང་ཁྲུང་དང་མཐིང་རིལ་དག་སྐད་སྙན་པར་འབྱིན་པ་
མཐོ་རིས་ལྷའི་དགའ་ཚལ་དང་འདྲ་བར། རྩྭ་སྔོན་པོ་གཙང་མས་ས་
གཞི་ཁེབས་པ། མནན་ན་ནེམ་བྱེད་པ། བཏེགས་ན་སྤར་བྱེད་པ་དེ་
ན་ཁོ་བོ་འཁོར་ཉུང་ངུ་དང་ལྷན་ཅིག་གནས་ཤིང་འདུག་གོ །དེའི་ཚེ་
མིའི་བདག་པོས་མདུན་ན་འདོན་ལ་འཕྲིན་བསྐུར་བ། སྔོན་བྱང་
253



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཆུབ་སེམས་དཔའ་ཆོས་ཀྱི་དབང་ཕྱུག་ངའི་སྐྱེད་མོས་ཚལ་འདི་ན་་་་
འཁོར་ཉན་ཐོས་ཀྱི་ཚོགས་དང་ལྷན་ཅིག་བསྙེན་བཀུར་བ་དེ་ལ་་་་་་་
ལགས། ཁྱོད་བྱ་བ་འགའ་ཞིག་གི་སླད་དུ་སྐྱེད་མོས་ཚལ་འདི་ན་
འོངས་ཏེ་ཡུན་རིང་མོ་ཞིག་ལོན་པ་འཚལ་གྱིས། ད་ཡང་དཔྱིད་ཀྱི་
དུས་ནི་འདས་དབྱར་གྱི་དུས་གསར་དུ་འོང་བའི་སྐྱེད་མོས་ཚལ་གྱི་་་
མེ་ཏོག་ལ་བལྟ་བའི་སླད་དུ་འོངས་པར་རིགས་སོ། །ཞེས་སྐྱེས་བུ་
དང་ལྷན་ཅིག་མདུན་ན་འདོན་གྱིས་ང་ལ་སྨྲས་པ་དང་། ཇི་ལྟར་
འོས་པ་ཉི་མ་གཞན་པ་ལ་སྨྲའོ། །ཞེས་མདུན་ན་འདོན་ཕྱི་རོལ་དུ་
བཏང་ངོ༌། །དེ་ནས་མཚན་མོ་ལེགས་པར་བསམས་པ། གདུལ་བྱ་
ཡོངས་སུ་བཟུང་བར་འོས་པ་སྐལ་བ་ཅན་དེ་དག་ལ་ནི་སྔོན་མཁན་་་་
པོ་བྱང་ཆུབ་སེམས་དཔའ་ཆོས་ཀྱི་དབང་ཕྱུག་གིས་ལམ་ཡང་དག་་་་
པར་བསྟན། ཡང་དག་པར་འཛིན་དུ་འཇུག་པར་བྱས་ཟིན་པ་ཞིག་
སྟེ། གང་དག་སྐལ་བ་མེད་པ་གང་ཡིན་པ་ནི་ནན་གྱིས་བཅུས་པས་
ཀྱང་བཟང་པོར་བྱར་མེད་པ། དཔེར་ན། འབྲས་ས་ལུ་ངན་པ་ས་
བོན་དུ་མི་རུང་བ་ཞིང་ས་བཟང་པོར་བཏབ་སྟེ། ཆུས་བསྐྱེད་པར་
བྱེད་ཆར་གྱིས་སྨིན་པར་བྱས་ན་དེ་མྱུ་གུ་ཐོན་པ་ཙམ་དུ་ཡང་མི་རུང་
ན། འཕེལ་ཞིང་རྒྱས་པ་དང་ཡོངས་སུ་སྨིན་པ་ལྟ་སྨོས་ཀྱང་ཅི་དགོས།
ཡུལ་གཙང་གི་སྐྱེ་བོའི་ཚོགས་ཡོངས་སུ་སྨིན་པ་དང་། ཡོངས་སུ་སྦྱོང་
254



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བ་དང་། ཆོས་ཀྱི་སྣོད་དུ་མི་འགྱུར་བ་ངས་ཤེས་ཏེ། ནམ་ལངས་པ་
དང་མདུན་ན་འདོན་ཉེ་བར་འོངས་པ་ལ་འདི་སྐད་ཅེས་སྨྲས་སོ། །
ལྷས་གསུངས་པ་ནི་བདེན་པར་གསུངས་ལགས་ན། སྔོན་གྱི་དུས་ན་
ལྷས་གསུངས་པ་བཞིན་སྐྱེད་མོས་ཚལ་དུ་ཡུན་རིང་མོ་ཞིག་འདུག་་་་
ཅིང་དགའ་བའི་ཚལ་ན་འགྲོ་འོང་མང་པོ་བྱས་མོད་ཀྱི། ད་ནི་གྲུབ་
པའི་བསྟི་གནས་དག་བདག་བལྟ་བའི་དུས་ལ་བབ་པར་མཁྱེན་པར་
མཛོད། བདག་སྐྱེད་མོས་ཚལ་ཡང་ཡང་བལྟ་བ་ནི་རྔོ་མི་ཐོགས་
ལགས་སོ། །ཞེས་སྐྱེས་བུ་མང་པོ་བསྐུར་ཏེ་མདུན་ན་འདོན་སླར་
བཏང་བས་ཕོ་བྲང་དུ་མིའི་བདག་པོའི་མདུན་སར་སོང་ནས་འདི་་་་
སྐད་ཅེས་སྨྲས་སོ། །བྱང་ཆུབ་སེམས་དཔའ་འཇིག་རྟེན་དབང་ཕྱུག་
དེས་འདི་སྐད་ཅེས་བདག་སྐྱེད་མོས་ཚལ་ཡང་ཡང་བལྟ་བར་རྔོ་མི་་་
ཐོགས་སོ། །དེ་ཅིའི་སླད་དུ་ཞེ་ན། དེ་གྲུབ་པའི་བསྟི་གནས་བལྟ་
འདོད་ཀྱིས་ཕོ་བྲང་བ་གམ་ཅན་དང་དགའ་བའི་ཚལ་ནི་བལྟ་མི་་་་་་
འདོད་དོ། །དེ་ཕོ་བྲང་འཁོར་བའི་གཏམ་འདྲི་བར་ཡང་མི་བྱེད།
དགའ་བའི་ཚལ་གྱི་མེ་ཏོག་གི་གཏམ་གླེང་བར་ཡང་མི་བྱེད། ཡུལ་གྱི་
གཏམ་གླེང་བར་མི་བྱེད། དེ་རྙེད་པ་དང་བཀུར་སྟི་མི་འདོད་པ་ཞིག་
ལགས་སོ། །ཞེས་སྨྲས་སོ། །དེ་ནས་ང་རྙེད་པ་དང་བཀུར་བསྟི་ལ་
ཡིད་མི་བརྟན་ཏེ་རྣམ་གཡེང་དང་ལེ་ལོས་ཡིད་ཕྱུང་སྟེ་ཙ་རི་ཏྲའི་་་་་
255



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བསྟི་གནས་དབེན་པ་བྱ་དང་རི་དྭགས་ཀྱིས་གང་བའི་དབེན་པའི་་་་་
ཡོན་ཏན་བལྟ་བའི་སླད་དུ་སོང་ངོ༌། །ཀུན་ཏུ་བཟང་པོ། ལྷ་མིའི་
ཡོན་གནས་དམ་པ་བྱང་ཆུབ་སེམས་དཔའ་ཆོས་ཀྱི་དབང་ཕྱུག་དེ་་་་
འཛམ་བུའི་གླིང་ན་འོད་སྲུང་ཆེན་པོ་དང་མཚུངས་པ་ཉན་ཐོས་ཀྱི་་་
དགེ་སློང་གི་དགེ་འདུན་དང་གདུལ་བྱ་བྱེ་བ་བརྒྱ་སྟོང་བགྲང་བ་་་་་
ལས་འདས་པ་ཆོས་ཀྱི་སྦྱིན་པས་བསྡུ་བར་བྱེད། ཆོས་ཀྱི་ཆར་གྱིས་
སྨིན་པར་བྱེད། འཕགས་པ་རྟ་ཐུལ་བཞིན་དུ་སྤྱོད་ལམ་དུལ་བས་
མཐའ་འཁོབ་ཀྱི་ཡུལ་ཀུན་ཏུ་ལྗོངས་རྒྱུ་ཞིང་སྤྱོད་ལམ་དུལ་བས་ཆོས་
སྟོན་པར་བྱེད་པ་དེ་གདུལ་བྱ་ཐ་མ་སྙེ་ཤང་གི་རྔོན་པའི་གྲོང་ལས་་་་
བསོད་སྙོམས་བླངས་ཏེ་ཡུལ་དིང་མ་བྲིན་དུ་རྒྱ་ཤུག་རྐང་གཅིག་དང་
ཉེ་བར་བུད་ཤིང་ཟད་པའི་མེ་བཞིན་དུ་མྱ་ངན་ལས་འདའ་བར་་་་་་
བཞེད་པ་ལུས་ཉམ་ཆུང་བ་བྱིས་པ་ཆུང་ངུའི་ལུས་དང་མཚུངས་པ་་་་
དེ་ལ། ངས་སྙུན་གྱི་གཡོག་ན་བཟའ་རེག་ན་འཇམ་པ་གསོལ་བ་
དང༌། ནས་བཟང་པོའི་ཟན་དང་། འབྲས་སཱ་ལུའི་འབྲས་ཚོད་དང་།
གཡའ་རི་ལས་འབབ་པའི་ཆུ་གཙང་མའི་བཏུང་བ་དང་། བསྙེན་
བཀུར་དུ་མས་བསྙེན་བཀུར་ཏེ་དུས་རིང་མོ་ཞིག་ལོན་པའི་མཐར་་་་་
ཇའི་བཏུང་བ་བཟང་པོ་སྐྱེམས་ཀྱི་ཐ་མར་གསོལ་ཏེ་ཐ་མའི་གཟིམ་་་
ཁྲི་ལ་བུད་ཤིང་ཟད་པའི་མེ་བཞིན་དུ་ཡོངས་སུ་མྱ་ངན་ལས་འདས་་
256



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པར་མཐོང་ནས། མྱ་ངན་གྱིས་ངུ་ཞིང་ཡོན་ཆབ་དང་བདུག་སྤོས་
དང་མར་མེ་དང་ཞལ་ཟས་མང་པོས་ཉིན་དང་མཚན་དུ་མཆོད་པར་
བྱས་ཏེ་ལམ་གྱི་ངལ་བ་ལ་ཅི་མི་སྙམ་པར་མཐར་གྱིས་མཚུར་མདོ་བོ་་
ལུང་གི་ཁང་བུ་བརྩེགས་པའི་ནང་དུ་བྱང་ཆུབ་སེམས་དཔའི་སྐུ་་་་་་
གདུང་རིལ་བུ་གཅིག་ཏུ་འདུག་པ་རིན་པོ་ཆེའི་མཆོད་སྡོང་དགེ་བ་་་་
གཟུགས་ཅན་དུ་མཐོ་བ་བལ་ཡུལ་གྱི་བཟོ་བོ་མང་པོ་ལ་ངས་ཡུལ་ཁ་་
ཆེའི་བཟོའི་བཀོད་པའི་ཁྱད་པར་དུ་འཕགས་པ་དུ་མས་མཛེས་པར་་
བྱས་པ་བཟོའི་ཡན་ལག་ཀུན་ཚང་བ་ལེགས་པར་གྲུབ་སྟེ་བཟོ་བོ་ལ་་་
གླ་རྔན་གསེར་མང་དུ་བྱིན་ནས་རང་ཡུལ་དུ་སོང་ངོ༌། །ལྷའི་ན་
བཟའ་རེག་ན་འཇམ་པ་ཁ་དོག་ལྔ་བས་བརྒྱན་པར་བྱས་ཏེ་བདུག་་་་
སྤོས་དུ་མས་མཆོད་པ་དང་། གཡའ་རི་ལས་འབབ་པ་ཆུ་གཙང་མའི་
ཡོན་ཆབ་དུ་མས་མཆོད་པ་དང་། མེ་ཏོག་པདྨ་དང་ཀུ་མུཏྟ་དུ་མས་
མཆོད་པ་དང་། ཞལ་ཟས་རོ་ཞིམ་པ་དུ་མས་མཆོད་པ་དང་། མར་
མེ་གསལ་བ་དུ་མས་མཆོད་པ་དང་། ནོར་བུའི་གཟུགས་བརྙན་
འཛིན་པ་དུ་མས་མཆོད་པ་དང་། མི་འམ་ཅིའི་པི་ཝང་དང་མཚུངས་
པར་ངས་རྒྱུད་མང་དབྱངས་སྙན་པ་ཉིན་དང་མཚན་དུ་བསྐུལ་ཞིང་་
མཆོད་པ་རྣམ་པ་ལྔས་མཆོད་པས་དུས་རིང་མོ་ཞིག་འདས་པ་དང་།
ང་འདི་སྙམ་དུ། ངས་གདུལ་བྱ་སྦྱིན་པ་རྣམ་བཞིས་བསྡུ་བར་བྱས་ཏེ་
257



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཐར་བའི་གྲོང་ཁྱེར་དུ་འགྲོ་བའི་ཕྱོགས་མཚོན་པར་བྱེད་པ་ཡོན་ཏན་
གྱི་ཁྱད་པར་གང་ཅུང་ཟད་ཅི་འཚལ་བ་འདི་ནི་མཁན་པོ་བྱང་ཆུབ་་་
སེམས་དཔའ་འདིའི་དྲིན་ལས་བྱུང་བ་ཡིན་ན། ད་དྲིན་ལ་དྲིན་དུ་
གཟོ་བ་ནོར་ལས་ནོར་གྱི་སྙིང་པོ་བླང་བ་ལྷ་མིའི་ཕྱག་གི་གནས། །
བདག་གི་བསོད་ནམས་ཀྱི་སྐལ་བར་བླངས་པ་རིན་པོ་ཆེའི་མཆོད་་་་
སྡོང་དགེ་བ་གཟུགས་ཅན་མཐར་ཕྱིན་པ་ནི་འདིའོ། །གཞན་དུ་སྐྱེས་
བུའི་བྱ་བའི་རིམ་པ་ནི་རྒྱ་མཚོའི་རླབས་གཡོ་བ་བཞིན་དུ་སྔ་མའི་་་་་
རྗེས་སུ་ཕྱི་མ་འོང་བ་ནི་ཟིན་པ་མེད་པའི་ལས་སྙིང་པོ་མེད་པ་དེས་་་་
ནི་ད་ཆོག་གི བྱང་ཆུབ་སེམས་དཔའ་མར་མེའི་འཕྲེང་བ་བཞིན་
དུ་གདུལ་བྱའི་དོན་བྱས་པ་དགའ་བའི་དབྱངས་དང༌། ཆོས་ཀྱི་
དབང་ཕྱུག་མྱ་ངན་ལས་འདས་པའི་ཉི་མ་དེ་ཁོ་ན་ལ་བས་མཐའི་་་་་
གནས་རྙེད་པར་སླ་བ་ཤིང་དྲུང་དུ་གནས་འཆའོ་སྙམ་ན། ད་རིན་པོ་
ཆེའི་མཆོད་སྡོང་དམ་པ་འདི་མཐར་ཕྱིན་ན་ད་ཡང་རྙེད་པ་དང་་་་་་
བཀུར་བསྟིའི་ཕྱིར་དུ་སའི་བདག་པོའི་སྐྱེད་མོས་ཚལ་དུ་གླུ་མཁན་་་་
དང་གར་མཁན་བཞིན་དུ་བདག་སླན་ཆད་འདུག་པའི་སྐབས་མེད་
དོ་སྙམ་མོ། །རྒྱལ་པོ་དང་མདུན་ན་འདོན་དག་ལ་མི་བསྙེན་མི་
བསྟེན་བཀུར་བསྟི་མི་བྱེད། རྒྱལ་པོའི་ཞབས་རིང་བ་དང་ཕོ་བྲང་
འཁོར་བ་དག་དང་གཏམ་འདྲི་བར་མི་བྱེད་ཕེབས་པར་སྨྲ་བར་མི་་་་
258



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བྱེད་དེ་དེ་དག་དང་འདྲིས་ཤིང་སྤྱོད་ཡུལ་བ་མ་ཡིན་ཏེ། དཔེར་ན། །
ངང་བ་རྫིང་བུ་མ་དྲོས་པའི་ངོགས་ན་གོམ་པ་དལ་གྱིས་འགྲོ་ཞིང་རྩྭ་་
སྔོན་པོའི་ཟས་འཚོལ་བ་དང་ཆུའི་བཏུང་བ་འཐུང་བཞིན་དུ། ཡུལ་
ལ་ངེས་པ་མེད་པའི་ཡུལ་ཀུན་ཏུ་དལ་བུས་འགྲོ་བའི་སྤྱོད་ཚུལ་ནི་་་་་
ཀུན་ཏུ་བཟང་པོ་ཁྱོད་ཀྱིས་མཐོང་བ་འདིའོ། །དེ་ཅིའི་སླད་དུ་ཞེ་ན།
འགྲོ་བ་དྲུག་ན་སྡུག་བསྔལ་གྱི་སྣོད་དུ་གྱུར་པ་ལུས་བགྲང་བ་ལས་་་་་
འདས་པ་ཞིག་ཅིང་ཉམས་པ་དེ་ཙམ་གྱི་ནང་ནས་དགེ་བའི་ལྷག་་་་་་
མས་ད་ལྟ་དལ་འབྱོར་རྙེད་པར་དཀའ་བ་རྙེད་པ། གཉའ་ཤིང་གི་བུ་
གར་རུས་སྦལ་གྱི་མགྲིན་པ་ཆུད་པ་ལྟ་བུ་འདི་ཆུ་ལྦུར་བཞིན་དུ་ཞིག་་
པར་སླ་ཞིང་པདྨའི་འདབ་མ་ལ་ཆར་གྱི་ཆུ་ཐིགས་བཞིན་དུ་ཚེ་མི་་་་་
རྟག་པ་འདི་ལྟ་ན། ལེ་ལོ་བྱིས་པའི་བྱ་བས་ནི་གར་ཡང་མི་ཕྱིན་ཏེ།
དཔེར་ན། ཁུག་རྟ་སོས་ཀའི་དུས་རང་གི་སྟོབས་ཅི་ཡོད་པ་དང་རྩལ་
ཅི་ཡོད་པ་དེས་མཁའ་ལ་འཁོར་ཞིང་ལྡིང་བ་ལུས་ཀྱི་རྣམ་འགྱུར་དུ་་་
མ་དང་སྐད་སྙན་པའི་རྣམ་འགྱུར་དུ་མ་འབྱིན་ཞིང་ཡུན་རིང་མོ་་་་་་
ཞིག་ངལ་བར་བྱས་པ་ངལ་བས་སླར་སྐྱེད་མོས་ཚལ་དུ་ལྷུང་བ་ངལ་་་
བར་བྱས་པ་འབྲས་བུ་མེད་པ་ཅི་འདྲ་བ་དེ་འདྲའོ། །
གྲོ་བཞིན་བྱེ་བ་རྣ་བཞིན་དུ། །ཡུལ་དབུས་ཡུལ་ནི་ཀླ་ཀློ་དང་། །
མྱ་ངམ་ཐང་དང་ནགས་མཐའ་མེད། །ཆུ་ཀླུང་གནོད་པ་ཅན་བརྒལ་
259



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བ། །ལམ་རིང་ལམ་གྱིས་དུབ་པ་ཡིས། །ཉོན་མོངས་མི་བཟོད་ད་ནི་
ང་། །རི་བོ་ཏཱ་ལར་ངལ་གསོ་འོ། །ཅི་ཙམ་ན་སོས་ཀའི་དུས་ལ་
བབས་པ་དང་སྐྱེ་བོ་རྣམས་ཞིང་ལས་ཀྱིས་མཐའ་བྱེད་པ་མཐོང་ནས།
ཀུན་ཏུ་བཟང་པོ་འདི་སྙམ་དུ་སེམས་ཏེ། མ་འོངས་པའི་སྐྱེ་བོ་དད་
པའི་ཞིང་ས་བཟང་པོ་དག་མཆིས་པར་འགྱུར་ལ། ད་ལྟ་ཡང་གདུལ་
བྱ་དགེ་བའི་སྨོན་ལམ་འཚལ་བ་དགེ་བ་ཅན་རྣམས་ངེས་པར་འབྱུང་
བའི་ཆོས་ཀྱི་གཏམ་འདི་ལ་རྗེས་སུ་ཡི་རང་བའི་དགེ་བ་གང་ཡིན་་་་་
པའི་དགེ་བའི་ས་བོན་འདེབས་པའི་དུས་ནི་འདི་ཡིན་ནོ་སྙམ་མོ། །
དེ་ནས་ཐོ་རངས་ཀྱི་དུས་འཇིག་རྟེན་དབང་ཕྱུག་གིས་རྒྱུད་མང་་་་་་
བསྐུལ་བ་དང་། ཀུན་ཏུ་བཟང་པོ་གཉིད་སད་པར་བྱས་ཏེ་ཡན་ལག་
བདུན་པ་ཁ་ཏོན་བྱས་པའི་མཐར། འཛམ་བུ་གླིང་པའི་སྐྱེ་བོའི་བདེ་
སྡུག་གི་གཏམ་འགའ་ཞིག་གླེང་ནས། ཡང་ཀུན་ཏུ་བཟང་པོས་སྨྲས་
པ། ཀྱེ་སྙན་ངག་མཁན་དབྱངས་སྙན་པ་རྒྱུད་མང་གི་སྒྲ་དང་
མཚུངས་པ། འཁོར་བ་སྡུག་བསྔལ་གྱི་མཐའ་ཅན་སྡུག་བསྔལ་ལས་
མ་འདས་པ་ཉེ་བར་ལེན་པའི་འདུ་བྱེད་ཀྱི་འཁོར་ལོ་འཁོར་བ་ཞིག་་་
སྟེ། བདེ་བའི་ངལ་གསོ་ལྷ་མིའི་ནང་ན་ཉུང་དུ་དག་མཆིས་ཏེ་དེ་
ཡང་དགེ་བའི་ལྷག་མ་མེད་ན་ཡུན་དུ་བདེ་བའི་དབང་ཐོབ་པ་ནི་ལྷ་་
དང་རིག་པ་འཛིན་པ་ལའང་མེད་དོ། །དེ་ཡང་འཁོར་བའི་རང་
260



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བཞིན་བརྗོད་པ་ལས་བརྩམས་ཏེ་ངེས་པར་འབྱུང་བའི་ཆོས་ཀྱི་་་་་
གཏམ་བྱོས་ཤིག འཇིག་རྟེན་དབང་ཕྱུག་གིས་སྨྲས་པ། སེམས་
ཅན་ལ་ཕན་པ་དང་བདེ་བའི་རྒྱུར་འགྱུར་ན་ཡོ་བྱད་ཀྱི་སྦྱིན་པ་དང་་
ཆོས་དང་ལྡན་པའི་གཏམ་ཆོས་སྦྱིན་གྱིས་ཀྱང་རུང་སྟེ། དུས་སུ་
བབས་ན་ངས་ངེས་པར་འབྱུང་བའི་གཏམ་བྱའོ། །དེ་ནས་རིམ་གྲོ་པ་
ཀུན་ཏུ་བཟང་པོ་གུས་པས་ཉན་པ་འདི་ལྟ་སྟེ། ངང་བའི་ཁྱུ་མཆོག་
ངོགས་ཀྱི་པདྨའི་ཚལ་ནས་མགྲིན་པ་ཅུང་ཟད་བཏེགས་ནས་འབབ་་་
ཆུ་ལྷུང་ལྷུང་གི་སྒྲ་ལ་ཉན་པ་ཇི་འདྲ་བ་དེ་འཇིག་རྟེན་དབང་ཕྱུག་་་་
གིས་མཐོང་ནས་སྨྲས་པ། ངས་སྔོན་བོད་ཡུལ་འདིའི་སྐྱེ་བོའི་ལས་
གཅིག་ཏུ་གནག་པའི་སྡུག་བསྔལ་གྱི་མཐའ་བསྟན་པ་འཁོར་བའི་་་་
རང་བཞིན་ནི་དེ་འདྲའོ། །ཆུ་ཀླུང་འདི་འབབ་པའི་ངོགས་ཤར་
ཕྱོགས་རྒྱ་ནག་གི་ཡུལ་ཡངས་པ་འབྱོར་བ་རྒྱས་པ་བདེ་བ་ལོ་ལེགས་་་
པ་སྐྱེ་བོ་མང་པོས་གང་བ། བུ་རམ་ཤིང་དང་མ་ཧེ་མང་པོས་བརྒྱན་
པའི་སྐྱེད་མོས་ཚལ་དང་ལྡན་པ་ཞིག་ཡོད་དེ་ཡུལ་དེ་ན་འདོད་ཡོན་་་་
གྱི་གཏམ་དང་ཚོང་གི་ཁེ་ནོར་བསྐྱེད་པར་བྱེད་འཕེལ་བར་བྱེད་པ་་་
ཆུ་ཕྲན་མང་པོས་ཆུ་བོ་འཕེལ་བར་བྱེད་པ་བཞིན་དུ་གནས་པ། རྒྱལ་
པོ་འཚོང་བཅིང་གསེར་གྱི་བ་གམ་ཅན་གྱི་ཡང་ཐོག་ན་བཙུན་མོའི་་་
འཁོར་མང་པོའི་རོལ་མོ་དང་གླུ་གར་གྱིས་དུས་འདའ་བར་བྱེད་པས་
261



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དུས་རིང་མོ་ཞིག་འདས་སོ། །འཇིག་རྟེན་ན་ནི་མཛའ་བ་དང་མི་
མཛའ་བ་དང་བར་མ་དག་ཡོད་དེ་རྒྱལ་པོ་དེའི་མདུན་ན་འདོན་ལྔ་་་
བརྒྱ་ཕོ་བྲང་གི་ཕྱིའི་ཆབ་སྒོ་ན་འདུ་ཞིང་མངའ་འབངས་ཀྱི་ཞུ་བ་་་་་
ལེན་པ་དང་དཔྱ་ཁྲལ་བསྡུད་པ་ན་མདུན་ན་འདོན་ངན་པ་ལི་དན་་་
ཙི་འདི་སྙམ་སྟེ། འཛམ་བུ་གླིང་འདི་ན་སྐྱེ་བོས་འབད་པ་དུ་མས་
ཐོབ་པའི་ནོར་ལས་ནོར་གྱི་སྐལ་བ་བསྡུད་པར་བྱེད། ངལ་བ་མང་
པོས་རྙེད་པ་འབྲས་ས་ལུ་ཆུས་གསོ་བར་བྱེད་ཆར་གྱིས་སྨིན་པར་་་་་་་
བྱེད། སྐྱེ་བོ་རང་གི་ལུས་འཚོ་བའི་ཟས་ལ་ཡང་བགོ་སྐལ་ལེན་པར་
བྱེད། ཉིན་འགའ་ནི་བུད་མེད་དང་གར་མཁན་དང་གླུ་མཁན་གྱི་
བང་བ་འབྲས་སཱ་ལུས་བྱུར་བུར་འགེངས་པར་བྱེད། རེས་འགའ་ནི་
རིན་ཐང་ཅན་གྱི་དར་ཟབ་ཀུན་གདོལ་བ་རྣམས་ལ་སྦྱིན་པར་བྱས་་་་
ཏེ་སྦྱིན་པའི་ཉི་མ་དེ་ཁོ་ན་ལ་ཟད་པར་བྱེད། རྙིང་བར་བྱས། དྲི་
མར་བྱས། ནོག་ནོག་པོར་བྱེད་དུ་བཅུག་སྟེ་ངལ་བ་འབྲས་བུ་མེད་
པར་བྱ་བའི་མི་བདག་བཟང་པོ་དང་། ངན་པ་དང་། བར་མིའི་བྱ་
བ་བལྟ་བར་མི་བྱེད། ཉན་པར་མི་བྱེད། ལན་འདོན་པར་མི་བྱེད། །
རེས་འགའ་ནི་བྱ་རོག་བཞིན་དུ་ལུས་ཀྱི་གྲིབ་མ་ལ་ཡང་ཡིད་མི་ཆེས་
པར་དོགས་པ་ངན་པ་ཅན་འདིའི་མདུན་ན་འདོན་གྱི་བགྱི་བ་འདིས་
ཅི་ཞིག་བྱེད་སྙམ་མོ། །རང་བཞིན་དུག་ཅན་ཡིན་ན་ཡང་། །མེ་ཏོག་
262



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ། །
ཁ་དོག་མཛེས་པ་འཆར། །སྐྱེ་བོ་བློ་ངན་བློན་པོ་ཡི། །ཚོགས་ན་
བཞིན་གྱི་མདངས་གསལ་ཞིང་། །ཞེས་པའི་ཚིག་འཇམ་དལ་བུས་
སྨྲས། དེ་ནས་ཉི་མ་གཞན་པ་ལ་རྒྱལ་པོ་འཚོང་བཅིང་སྐྱེ་བོ་བརྒྱ་
སྟོང་དུ་མས་བསྐོར་ནས་ཆུ་ཀླུང་རྨ་ཆུ་དལ་འབབ་ཀྱིས་མཛེས་པ་་་་་་
བལྟ་བའི་སླད་དུ་སོང་བ་དང་། ཆུ་ཀླུང་རྨ་ཆུ་དལ་འབབ་ཀྱི་ངོགས་
ཀྱི་སྐྱེད་མོས་ཚལ་གྱི་ནང་དུ་བལྟས་པ་ན་ངང་བ་དང་། མཐིང་རིལ་
དང་། ཆུ་སྐྱར་དུ་མ་ཆུའི་ནང་དུ་སྐྱེས་བུ་གར་མཁན་གྱིས་ཇི་ལྟར་བྱ་
བ་བཞིན་སྟེང་དུ་འཕྱོ་བ་དང་། ཁྲུས་བྱེད་པ་ཆུའི་ནང་དུ་འཛུལ་བ་
དང་། མིག་ཟུར་གྱིས་བལྟ་ཞིང་གཡས་བསྐོར་དུ་སོང་བ་དང་། ལུས་
རྣམ་འགྱུར་དུ་མ་སྟོན་པ་མཐོང་ངོ༌། །མཐོང་ནས་རྒྱལ་པོ་ཡ་མཚན་
དུ་གྱུར་ཏེ་སྐྱེད་ཚལ་བསྲུང་བ་ལ་སྨྲས་པ། ཁྱོད་ཀྱིས་སྐྱེད་མོས་ཚལ་
ལེགས་པར་བསྲུང་ངམ། ཆུ་བོ་ལ་གནས་འཆའ་བའི་བྱའི་ཁྱུའི་
ཚོགས་གནས་པ་བདེ་འམ། འབྱུང་པོའི་བྱ་ནེ་ལེ་དང་ཁྲ་དང་འུག་པ་
དག་གི་ཕྱོགས་རྣམས་བཟུང་བ་ལ་བག་འཁུམ་པར་མ་གྱུར་གྲང་།
གདོལ་བ་དང་ཉ་པ་འགའ་ཞིག་མཚན་མོ་སྲིན་པོས་ཉུལ་བ་བཞིན་་་
དུ་ཕྱོགས་འདིར་འོང་བའི་རྗེས་དག་མ་མཐོང་ངམ། ཆོར་གྱི་གསོ་
བའི་མེ་ཏོག་ཁ་དོག་མཛེས་པ་དག་ཅི་ཙམ་ན་འཆར། ཡུན་ཇི་སྲིད་
དུ་གནས། ཞེས་པ་དང་། སྐྱེད་ཚལ་བསྲུང་བ་དེས་ཚིགས་སུ་བཅད་
263



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེ་སྨྲས་པ། མི་བདག་ཁྱོད་ཀྱིས་ཡོངས་བཟུང་བའི། །སྐྱེད་མོས་ཚལ་
གྱི་ཕྱོགས་འདི་དང་། །ཆུ་ཀླུང་དལ་འབབ་ངོགས་འདི་ལ། །འབྱུང་
བོའི་བྱ་ཡི་འགྲོ་འོང་མེད། །དལ་འབབ་བསིལ་བའི་ཆུ་བོ་ལ། །ཆུ་
སྐྱར་མཐིང་རིལ་གནས་པ་བདེ། །ཁྱོད་ཀྱི་སྔོན་གྱི་ངང་བ་ཟུང་། །
ཡང་ཡང་སྙན་པར་སྨྲ་བྱེད་པ། །ལྷ་ཡི་རྒྱུད་མང་བསྐུལ་འདྲ་བ། ། །
ཡུལ་གཞན་སོང་ནས་རིང་ཞིག་ལོན། །མཛའ་བཤེས་དམ་པས་
བཏང་བ་ལྟའི། །ང་ཡི་ཡིད་ལ་མྱ་ངན་བསྐྱེད། །དགའ་ཚལ་མེ་ཏོག་
རྒྱས་པའི་ཚལ། །སྐྱེ་བོས་བཏང་བའི་ཁྱིམ་དང་མཚུངས། །མེ་ཏོག་ཁ་
དོག་དྲི་བཟང་ཅན། །ལྷ་ཡི་རྒྱན་དུ་འོས་པའི་ཚལ། །དུས་མིན་རྙིང་
བའི་རྣམ་འགྱུར་ཅན། །ན་དང་འཆི་བས་བཅོམ་པ་ཡི། །སྐྱེ་བོའི་
ཚོགས་དང་མཚུངས་པར་གྱུར། །ཞེས་སྨྲས་པ་དང་། རྒྱལ་པོ་དེ་ནི་
སྔོན་ཆད་བཙུན་མོའི་པི་ཝང་དང་། རྔ་པ་ཊ་ཧ་དང་། གླིང་བུའི་སྒྲ་
ཐོས་པ་ཙམ་སྟེ་ངེས་པར་འབྱུང་བའི་གཏམ་འགའ་ཡང་མ་ཐོས་པ་་་
དེས་གཏམ་འདི་ཐོས་ནས་ཉམས་མི་དགའ་ཞིང་གོམ་པ་དལ་བུས་་་་
འགྲོ་ཞིང་བཙུན་མོ་དམ་པ་ལ་ཚིགས་སུ་བཅད་པས་སྨྲས་པ། སྐྱེད་
མོས་ཚལ་གྱི་ས་གཞི་ལ། །གླང་པོའི་མཆོག་གི་པད་རྫིང་བཞིན། །མེ་
ཏོག་མཛེས་པ་གང་དུ་སོང་། །ང་ཡི་སྔོན་ཆད་མ་ཐོས་པ། །ངེས་པར་
ཡིད་ནི་འབྱུང་བའི་གཏམ། །འདི་ཡང་སྐྱེ་བོ་འདི་ལས་ཐོས། །ཞེས་
264་།



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྨྲས་པ་དང་། བཙུན་མོ་དམ་པས་རྒྱུད་མང་པང་བ་ནས་ལྷོད་པོར་
བཞག་སྟེ་ཡིད་མི་དགའ་ཞིང་སྨྲས་པ། ཆུ་ཀླུང་དལ་འབབ་འདིའི་
ངོགས་ཀྱི་སྐྱེད་ཚལ་ན་གནས་མལ་འཆའ་བ་པདྨའི་རྫིང་བུར་ཡང་་་་
ཡང་འབབ་ཅིང་གར་མཁན་བཞིན་དུ་གོམ་སྟབས་བསྒྱུར་བར་བྱེད་་་་
གླུ་མཁན་བཞིན་དུ་སྙན་པར་སྒྲོག་པ་ཡུ་བུའི་ངང་བ་ཟུང་གིས་་་་་་་་
བཏང་བའི་སྐྱེད་མོས་ཚལ་འདི་མཛེས་པ་དང་བྲལ་བ་མཐོང་ངོ༌། །
དེའི་ཚེ་ཚིགས་སུ་བཅད་པས་སྨྲས་པ། གར་མཁན་བཞིན་དུ་གར་
བྱེད་ཅིང་། །གླུ་མཁན་བཞིན་དུ་གླུ་ལེན་པ། །ཡུན་རིང་འདྲིས་པའི་
ངང་མོ་ཟུང་། །ཡུལ་འདི་བཏང་ནས་ཡུལ་གཞན་དུ། །འགྲོ་བའི་
ཕྱོགས་ཀྱང་མ་འཚལ་བས། །འབྲལ་བའི་མཐའ་ཅན་གང་དུ་སོང་། །
འདི་ཡི་རྗེས་ཀྱི་པདྨ་ཡི། །རི་མོས་མཛེས་པའི་པདྨའི་ཚལ། །མྱ་ངན་
བསྐྱེད་བྱེད་བལྟ་འམ་ཅི། །ཞེས་སྨྲས་ནས། མིག་ནས་མཆི་མ་ཕྱུང་བ་
དང་རྒྱལ་པོ་ཡིད་མི་བདེ་ཞིང་ཡར་ཁྱོགས་ལ་ཞོན་ནས་ཕོ་བྲང་དུ་་་་་
འོང་བའི་ལམ་དུ་རྩྭ་ཀུ་ཤའི་ཚལ་གྱི་རྟ་རྫིའི་གཙོ་བོས་རིག་ནས་མྱུར་་
བ་མྱུར་བར་སོང་སྟེ་འབངས་རྣམས་མངགས་ནས་རྟའི་ཁྱུ་ཕྱོགས་་་་་
དེར་དེད་དེ་འོངས་པ་དང་བསམས་པ། རྒྱལ་པོ་ནི་མཐོང་བར་ཉུང་
ན་དེ་རིང་རྒྱལ་པོས་ཆུ་ཀླུང་དལ་འབབ་ཀྱི་མཛེས་པ་བལྟ་བའི་དུས་་་
འདི་ན། མ་ལ་ཡུ་བུའི་རྟ་ཟར་མའི་མེ་ཏོག་སྔོན་པོའི་ཁ་དོག་འདྲ་བ་
265



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལྔ་བརྒྱ་དང་གཞན་ཡང་ཁ་དོག་དབྱིབས་ལེགས་ཡིད་འོངས་ཁྲི་ལྔ་་་་
སྟོང་ཀུན་རྒྱལ་པོས་མཐོང་ན་ངས་སྔོན་ཆད་རྟའི་དོན་དུ་ངལ་བ་་་་་
བྱས་པ་འབྲས་བུ་མཆིས་པ་དེ་ལྟར་བྱའོ་སྙམ་སྟེ། རྟའི་ཁྱུ་ནས་ཆུ་
སྐུར་ཁྲུས་བྱས་པ་ལྟར་དཀར་བའི་རྟ་དམ་པ་གསེར་གྱི་རྒ་སྲབ་ཀྱིས་་་
བརྒྱན་པ་དེ་བཟུང་ནས་ཅང་མི་སྨྲ་བར་འདུག་པ་ལ་རྒྱལ་པོས་སྨྲས་་་
པ། ཀྱེ་འདུལ་སྦྱོང་མཁན། རྟ་དམ་པ་མེ་ཏོག་ཀུ་མུཏྟ་ལྟར་དཀར་བ་
འདི་ཁྱུའི་ནང་དུ་བག་ཕབ་སྟེ་འདུག་གམ། འཛིན་སླ་འམ། མཚན་
མོ་རྐུན་པོས་འགའ་ཞིག་རྐུ་བར་མ་གྱུར་ཏམ། ཀུ་ཤའི་ཚལ་དུ་སྐྱིད་
དུ་ཚོར་རམ། དེ་སྐད་ཅེས་སྨྲས་པ་དང༌། རྟ་རྫི་ཡིད་གཉིས་ཀྱིས་
ཁྱོགས་ལ་ཡུད་ཙམ་ཞོན་པ་འདི་སྙམ་དེ། རྒྱལ་པོའི་མདུན་སར་ཁུ་
བྱུག་བཞིན་དུ་སྙན་པར་སྨྲ་འམ། འོན་ཏེ་བདེན་པར་སྨྲ་སྙམ་མོ།
ཡང་བསམས་པ། རྒྱལ་པོ་ནི་སྐྱེ་བོ་ཀུན་གྱི་ཚད་མར་འཛིན་པ་སྲང་
ལྟ་བུའི་མདུན་དུ་བདེན་པར་སྨྲ་བ་ནི་ཉན་པར་འོས་སོ་སྙམ་སྟེ་དེས་་
ཚིགས་སུ་བཅད་དེ་སྨྲས་པ། ཆུ་སྐྱུར་བཞིན་དུ་ལུས་དཀར་བ། །ཆུ་
སྐུར་ཟས་ཀྱི་ངོམས་པ་བཞིན། །རྟ་འདི་ཁྱུ་ལས་རིང་དུ་འདུག །རྟ་
མཆོག་དུལ་བ་འདི་ནི་སྔོན། །མི་འམ་ཅི་མོའི་པི་ཝང་དང་། །མཐུན་
པའི་གར་གྱི་འགྲོ་འོང་ཤེས། །ད་ལྟ་གསེར་གྱི་སྒ་སྲབ་འདིས། །
བརྒྱན་པར་བྱས་པའི་མཛེས་པ་ལ། །སྤྲོ་བའི་རྣམ་འགྱུར་འདི་ལ་མེད།
266



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
--
--
སྒྲ་ནི་མཐིང་རིལ་ཁྱུ་མང་པོའི། །དར་དིར་སྨྲ་བའི་རྗེས་མཐུན་པ། །
སྒྲ་ལྡན་གསེར་གྱི་གཡེར་ཁ་ཡང་། །སྒྲ་མེད་མྱ་ངན་བྱེད་པ་བཞིན། །
དེ་སྐད་ཅེས་སྨྲས་ནས། རྟ་རྫིའི་གཙོ་བོ་བཞིན་དུད་པར་གྱུར་པ་ཉིན་
མོའི་མཐའི་པདྨ་དང་མཚུངས་པར་གྱུར་ཏོ། །ཀུ་ཤའི་ཚལ་དེ་དང་ཧ་
ཅང་མི་རིང་བ་ན་གླང་པོ་སྐྱོང་བའི་གཙོ་བོས་མཐོང་ནས་བསམས་་་
པ། རྒྱལ་པོ་མཐོང་བ་ནི་ཉུང་གིས་གླང་པོའི་སླད་དུ་ངས་ངལ་བ་
བྱས་པ་འབྲས་བུ་མཆིས་པ་དེ་ལྟར་བྱའོ་སྙམ་ནས། སྤྲིན་སྔོན་པོ་ལྟ་
བུའི་གླང་པོ་དམ་པ་ཀུ་ཤའི་ཚལ་ནས་སྐད་གསང་མཐོན་པོས་བོས་་་་
ཏེ་གསེར་གྱི་དྲ་བས་ལུས་བཀབ་སྟེ་གླང་པོ་ལྔ་བརྒྱའི་ཚོགས་དང་་་་་་་
ལྷན་ཅིག་ལམ་པོ་ཆེའི་མདུན་སར་འདུག་ནས། གླང་པོ་སྐྱོང་བས་
གླང་པོ་དུལ་བའི་ཁྱད་པར་རྒྱལ་པོས་མཐོང་བའི་སླད་དུ་ཕྱག་བྱོས་་་
ཤིག་སྨྲས་པ་དང་། ཆང་གིས་ཅུང་ཟད་མྱོས་པ་ཨུཏྤ་ལ་དམར་པོ་ལྟ་
བུའི་མིག་གིས་རྒྱལ་པོ་ལ་བལྟས་པ་ན། རྒྱལ་སྲིད་རིང་པོར་མི་ཐོགས་
པར་ཉམས་པའི་མཚན་མ་མཐོང་ནས་གླང་པོ་དམ་པ་མྱ་ངན་གྱིས་་་
མཆི་མ་ཕྱུང་ནས་མིག་ཟུམ་པ་ཉིན་མོའི་མཐའི་པདྨ་དང་མཚུངས་པ་
དེ་རྣ་བ་ཅུང་ཟད་གཡོ་ཞིང་དལ་བུས་ཉལ་བ་དང༌། རྒྱལ་པོས་སྨྲས་
པ། ཁ་ལོ་བ། གླང་པོ་དེ་རིང་ཟས་ཀྱི་ཉོན་མོངས་སམ། ལྕགས་ཀྱུས་
ལན་མང་དུ་བསྐུལ་ལམ། ཅིའི་ཕྱིར་མྱ་ངན་གྱིས་ནོན། ཁ་ལོ་བས་
267



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཚིགས་སུ་བཅད་པས་སྨྲས་པ། མི་བདག་བདག་གི་གླང་བོ་འདི། །རོ་
ལྡན་ཟས་ཕྱིར་མི་འོངས་ཞིང་། །བོས་པའི་ཚིག་ལ་རྣ་བ་བརྟུལ། །
བརྩེ་དགའི་རྣམ་པར་འགྱུར་བ་བཏང་། །མྱ་ངན་བྱས་ནས་རིང་ཞིག་
ལོན། །ཞེས་སྨྲས་པ་དང་། ཡང་སྨྲས་པ། ཆུ་འཛིན་སྨིན་པའི་མདོག་
འདྲ་བ། །ཆུ་གཏེར་བསྐྱོད་པའི་སྒྲ་འབྱིན་པ། །རི་བོ་གཡོ་བ་ལྟ་བུ་ཡི།།
རྒྱལ་སྲིད་མཛེས་བྱེད་ལག་ལྡན་འདི། །ལུས་ཀྱི་ཁུར་གྱིས་ངལ་བས་ད།
སྐྱེས་བུ་རྒན་པོ་བཞིན་དུ་ཉལ། །ཞེས་སྨྲས་ནས། མྱ་ངན་གྱིས་ངུ་
ཞིང་གླང་པོ་དམ་པ་ཀུ་ཤའི་ཆུན་པོས་བསྐུལ་ཏེ་བསླང་ནས་གང་དུ་་་
ཆུ་ཀླུང་ཡོད་པའི་ཕྱོགས་དེར་སོང་ཞིང་། ཆུ་བོ་ལ་ངོམས་པར་
འཐུངས་ནས་ཁྲུས་བྱས་ཏེ་ཀུ་ཤའི་ཚལ་དུ་འདུག་གོ །རྒྱལ་པོ་ཡིད་
ཅུང་ཟད་སྐྱོ་བའི་རྣམ་འགྱུར་གྱིས་ཁྱོགས་ལ་ཞོན་ནས་ཕོ་བྲང་དུ་་་་་
འགྲོ་བ་ཕོ་བྲང་འཁོར་གྱིས་སྐྱེ་བོ་མཁས་པ་ཞིག་གིས་མཐོང་ནས་་་་་་
གཅིག་པུར་ངལ་གསོ་ཞིང་སྒྲ་མི་གསལ་བས་ཚིགས་སུ་བཅད་པས་་་་
སྨྲས་པ། སྒྱུ་མའི་རྒྱལ་སྲིད་མཛེས་བྱེད་པ། །བུང་བས་གླང་པོ་མུན་
པ་ཡིས། །སྒྲིབ་པར་བྱས་ཏེ་གང་དུ་སོང་། །གང་དུ་རྒྱལ་པོའི་རྒྱལ་
སྲིད་འདི། །མི་རྟག་ཉིད་ཀྱི་རྗེས་སུ་འགྲོ། །ཞེས་སྨྲས་པ་ཐོས་ནས།
ཕོ་བྲང་འཁོར་གྱི་ལྷ་དེས་གླང་པོ་དུས་མིན་དུ་ཉལ་བ་དང་། སྐྱེད་
མོས་ཚལ་གྱི་མེ་ཏོག་དུས་མིན་དུ་རྙིང་བ་མཐོང་བ་དང་། ཕོ་བྲང་
268



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འཁོར་གྱི་སྐྱེ་བོས་ཚིགས་སུ་བཅད་པའི་སྒྲ་དེ་ཐོས་ནས་རིང་པོར་མི་་་
ཐོགས་པར་རྒྱལ་སྲིད་ཉམས་པའི་མཚན་མ་ངན་པ་མཐོང་ནས་ང་་་་་
ཞིང་སྨྲས་པ། ཡུན་རིང་འདྲིས་པའི་དཔལ་འདི་དང་། །མི་བདག་
འབྲལ་བའི་མྱ་ངན་ཅན། །ཕོ་བྲང་འཁོར་བའི་སྐྱེ་བོ་ཡི། །ཆོ་ངེའི་
འབོད་སྒྲོག་ཉན་མི་འོས། །ཞེས་སྨྲས་ནས། ཆུ་ཀླུང་དལ་འབབ་ཀྱི་
སྐྱེད་མོས་ཚལ་གྱི་མེ་ཏོག་གི་ཚལ་དུ་སོང་ཞིང་འདུག་གོ །དེ་ནས་
རྒྱལ་པོ་རྡོ་བ་ཁབ་ལེན་གྱི་ལྕགས་རི་ཕྱི་མའི་བྱང་སྒོ་གསེར་གྱི་སྒོ་ཆབ་
ཀུན་ནས་རྒྱང་གྲགས་ཀྱི་བར་མཛེས་པ་ངོམ་པའི་ནང་དུ་ཞུགས་ནས་
ཕོ་བྲང་གི་སྒོ་དྲུང་དུ་ཁྱོགས་ལས་བབས་ནས་ཆབ་སྒོ་གསེར་དང་་་་་་
དངུལ་དང་རི་མ་ལ་ཡའི་ཙན་དན་དཀར་པོའི་ཆབ་སྒོ་བཅུ་གསུམ་་་་
གྱི་ནང་དུ་འོངས་ནས་བཙུན་མོའི་འཁོར་གྱི་ལག་པས་གཙང་བར་་་་
བྱས་པ་བཏུང་བ་རོ་བརྒྱ་དང་ལྡན་པ་གསེར་གྱི་པདྨའི་སྣོད་སྦྲང་རྩི་་་
དང་སྦྲང་རྩིའི་ཆང་གིས་བཀང་ནས་བཙུན་མོ་དམ་པས་ཕུལ་བ་་་་་་
དང་། བཏུང་བའི་རོ་མྱང་བར་བྱས་ཏེ་ཡུད་ཙམ་ངལ་གསོ་བ་དེའི་
ན་བཟའ་སྐྱེད་མོས་ཚལ་གྱི་མེ་ཏོག་གི་རྡུལ་གྱིས་གོས་པ་ཕུད་ནས་མ་་
ར་ཏ་ཀའི་ཁ་དོག་འཆང་བ་གོས་རིན་པོ་ཆེ་སྤོས་ཆུས་བྱུགས་པ་་་་་་་
གསོལ་བ་དང་། བཙུན་མོའི་འཁོར་གྱི་གླུ་གར་གྱིས་མཆོད་པ་དེ་ཕོ་
བྲང་འཁོར་བ་སྔོན་གླང་བོ་ཉལ་བ་མཐོང་བ་དེས་མཐོང་ནས་ཡུད་་་་
269



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཙམ་གྱི་བལྟས་ཏེ་ཡིད་སྐྱོ་བས་རང་གི་ཁྱིམ་ན་འབབ་ཆུ་ཆུང་ངུ་་་་
འབབ་པའི་ངོགས་སུ་འགྲོ་བའི་ལམ་དུ་གླུ་བླངས་པ། །འཁོར་བ་རྨི་
ལམ་དོ་ར་ལ། །སྨིག་སྒྱུ་ཡིས་ནི་གར་མཁན་མོས། །སྙན་པའི་གླུ་དང་
མཛེས་པའི་གར། །སྙིང་པོ་མེད་པ་འདི་ལྟ་ལ། །མཁས་པ་སུ་ཞིག་
བལྟ་བར་བྱེད། །དེས་གོམ་པ་དལ་བུས་འགྲོ་བ་རིའི་བྱ་ཆུས་ངོམས་
པ་སླར་འགྲོ་བའི་གོམ་པ་དང་འདྲ་བར་རང་གི་ཁྱིམ་དུ་སོང་ནས་་་་་་
འབབ་ཆུ་ཆུང་ངུའི་ངོགས་ན་ངང་བ་ཟུང་ཞིག་གནས་འཆའ་ཞིང་་་་
འདྲིས་ཤིང་གོམས་པ་ཟས་ཀྱི་ལྷག་མ་ཡང་ཡང་བྱིན་པས་ཉེ་བར་་་་་་
འོངས་པ་དེའི་སྐད་སྙན་པ་ལ་ཉན་པར་བྱས་ཏེ་འདུག་གོ ། །
དེའི་ཚེ་འཇིག་རྟེན་དབང་ཕྱུག་གིས་འཁོར་བ་སྡུག་བསྔལ་གྱི་་་་
མཐའ་ལས་ཀྱི་བྱུང་བ་བསྟན་པ་དེ་ཐོས་ནས་ཀུན་ཏུ་བཟང་པོ་ཡ་་་་
མཚན་དུ་གྱུར་ནས་སྨྲས་པ། ཕོ་བྲང་གི་སྐྱེད་མོས་ཚལ་ན་མི་དགེ་
བའི་མཚན་མ་དེ་དག་བྱུང་ན་ཅི་སའི་བདག་པོའི་ལས་ཀྱིས་ཉེ་བར་་་་
ལེན་པའི་མཐའ་ནི་ཅི་འདྲ་བ་ཞིག འཇིག་རྟེན་དབང་ཕྱུག་གིས་
སྨྲས་པ། རིམ་གྲོ་པ། འཇིག་རྟེན་ན་སྐྱེ་བོ་བཟང་པོ་དང་ངན་པ་
དང་བར་མ་ཡང་ཡོད་དེ། དེའི་ཚེ་མདུན་ན་འདོན་བློ་ངན་ལི་དན་
རྩི་འདི་སྙམ་སྟེ། རྒྱ་མཚོའི་གོས་དང་ལྡན་པའི་ས་ཆེན་པོ་འདི་ན་སྐྱེ་
བོའི་འབད་པས་རྙེད་པའི་ནོར་ལས་ནོར་གྱི་དབྱིག་རྣམས་ལེན་པར་
270



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བྱེད་པ་ཆོག་མི་ཤེས་པ་མིང་རྒྱལ་པོར་བཏགས་པ་འདི་ལ་བརྟགས་་་
ན་སྟོབས་ཀྱི་ཁྱད་པར་དང་རྫུ་འཕྲུལ་གྱི་ཁྱད་པར་ཅུང་ཟད་ཀྱང་་་་་་་
མེད་ན། འདིའི་བཞིན་གྱི་རྣམ་འགྱུར་ལ་འབངས་ཀུན་གྱིས་བལྟ་
ཞིང་མཆོག་ཏུ་འཛིན་པ་འདི་ནི་རྨོངས་པ་རྣམས་ཀྱིས་སྔོན་ནས་བྱ་་་
བའི་ལུགས་ད་དུང་ཀྱང་ཡོད་པ་ཞིག་གོ་སྙམ་ནས། དེས་ནམ་གྱི་ཐུན་
གཉིས་པ་ལ་རྔ་བོ་ཆེ་དུས་མིན་དུ་ལན་མང་དུ་བརྡུང་ངོ༌། །དེ་ནས་
རྔ་བོ་ཆེ་དུས་མིན་དུ་བརྡུངས་པའི་སྒྲ་ཐོས་ནས་ཕོ་བྲང་འཁོར་བ་་་་
ཀུན་ཀུ་ཅོའི་སྒྲ་བྱུང་བ་དང་། མྱུར་བ་མྱུར་བར་གོམ་པ་རྟབ་རྟབ་
པོས་རྒྱལ་པོའི་མདུན་དུ་སོང་ནས་སྨྲས་པ། དོ་ནུབ་ནམ་གྱི་ཐུན་
གཉིས་པ་འདི་ན་ཀུ་ཅོའི་སྒྲ་ཆེན་པོ་རྔ་བོ་ཆེ་དང་ལྷན་ཅིག་དུས་་་་་་
གཅིག་ཏུ་མུ་ཅོར་སྒྲོག་པ་འདི་ནི་མཐའ་འཁོབ་ཀྱི་དཔུང་གིས་ཆབ་
སྒོ་སྟ་གྲིས་གསིལ་ན། ད་དུང་བག་བརྐྱང་སྟེ་འདུག་གམ་ཞེས་རྒྱལ་པོ་
ལ་སྨྲས་པ་དང་། དེ་ནས་རྒྱལ་པོ་རབ་ཏུ་འཇིགས་ཏེ་སྦས་པའི་ལམ་
ནས་གྲུ་ལ་ཞོན་ཏེ་འབངས་ལྔ་བ་དང་ལྷན་ཅིག་ཏུ་རྒྱན་མེད་པར་་་་་
བྲོས་སོ། །དེ་ནས་ནམ་ལངས་པ་དང་ཕོ་བྲང་འཁོར་བ་ཀུན་ཕོ་བྲང་
དུ་འོང་བ་ཀུན་ལ་གསེར་གྱི་ཁྲིའི་འབབ་སྟེགས་ཡོན་པོར་བྱས་པའི་་་
མདུན་དུ་ནོར་བུའི་མཆིལ་ལྷམ་ཡ་གཅིག་ལྷུང་བར་བྱས་པ་མདུན་ན་
འདོན་རྒན་པོ་ལི་དན་རྩིས་མཛུབ་མོས་བསྟན་ཏེ་སྨྲས་པ། མདང་
271



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ནམ་གྱི་ཐུན་གཉིས་པ་ལ་འབྱུང་པོའམ་མི་མ་ཡིན་ནམ་གནོད་སྦྱིན་་་་
མཐུ་བོ་ཆེས་ངའི་རྔ་བོ་ཆེ་དྲག་ཏུ་བརྡུང་བ་དེས་བསྔངས་ཏེ་སྐྲག་་་་་
ནས། སྐྱེ་བོའི་ཚོགས་ཀྱི་ཅ་ཅོ་སྒྲོག་པ་དང་མཐའ་འཁོབ་ཀྱི་དཔུང་ཉེ་
བར་འོང་ངོ་སྙམ་ནས། རྒྱལ་པོ་བཙུན་མོའི་འཁོར་གྱིས་མ་ཚོར་བར་
གསེར་གྱི་ཁྲི་ལས་ལྷུང་ནས་བྲོས་ཏེ་མཆིལ་ལྷམ་ཡ་བ་ཡང་ལུས་པ་་་་་
འདི་ལ་ལྟོས། ཞེས་སྨྲས་པ་དང་། ཕོ་བྲང་འཁོར་བ་མྱ་ངན་དུ་གྱུར་
ཏེ་ཕྱོགས་ཀུན་དང་ལམ་པོ་ཆེར་བཙལ་བ་ན་མི་བདག( མ） མཐོང་་་
བ་དང་། རྗེས་དང་འདིས་མཐོང་ངོ་ཞེས་སྒྲ་ཐོས་པ་མེད་པར་རེ་བ་
ཉམས་པ་དེའི་ཚེ་ཉི་མ་འགའ་འདས་པའི་འོག་ཏུ་མཚན་མོའི་ཐུན་་་་
གསུམ་པ་ལ་བློ་ངན་ལི་དན་རྩིའི་དཔུང་དང་བཞོན་པར་བཅས་པ་་་་
འོངས་ནས་ཕོ་བྲང་གི་ཆབ་སྒོའི་འགྲོ་འོངས་བཀག་སྟེ་འདུག་གོ །དེ་
ནས་ནམ་ཐོ་རངས་ཀྱི་དུས་ན་ལྕེ་འབབ་པ་དང་ཉེ་བའི་འབྲུག་གི་ང་་
རོ་ལྟ་བུའི་མེ་སྒྲོགས་སྦར་བའི་སྒྲ་བོ་ཆེ་ལན་གསུམ་དུ་གྲགས་པར་་་་་
བྱས་ཏེ་སྐྱེ་བོའི་ཚོགས་བག་འཁུམས་པར་བྱས་ཏེ་ནམ་ལངས་དང་།
ལི་དན་རྩི་རྒན་པོ་མགོ་སྤྲ་བའི་མེ་ཏོག་གི་ཆུན་པོ་ལྟར་དཀར་བ་དེས་
རིན་པོ་ཆེའི་ཅོད་པན་ལག་པས་བླངས་ཏེ་མྱུར་བར་མགོ་ལ་བཅིངས་
ནས་གུར་ཀུམ་གྱི་ཁུ་བས་ཁ་བསྒྱུར་བ་གོས་རིན་པོ་ཆེ་གསེར་གྱི་ཁ་་་་
དོག་ཅན་ལེགས་པར་བགོས་ཏེ་གསེར་གྱི་ཁྲི་ལ་བཟང་པོའི་འདུག་་་་
272



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྟངས་བྱས་ཏེ་ལག་པ་གཡས་པ་གསེར་གྱི་གདུབ་བུའི་སྒྲ་གྲག་བཞིན་
པ་བྱ་འོལ་བ་ཡར་ལྡིང་བ་ལྟ་བུ་བྱས་ཏེ་སྐད་གསང་མཐོན་པོས་ཕོ་་་་
བྲང་འཁོར་བ་རྣམས་ལ་ཚིགས་སུ་བཅད་པས་སྨྲས་པ། ལྷ་འམ་འོན་
ཏེ་འབྱུང་པོ་འམ། །མི་མ་ཡིན་པ་འབྱུང་པོ་ཡི། །མཚན་མོ་རྔ་ཆེན་
བརྡུང་བའི་སྒྲས། །སྐྲག་པར་བྱས་པ་མི་བདག་དེ། །ཁོར་ཡུག་རི་
བོའི་ཁོངས་སུ་ཡང་། །སྐྱེ་བོས་སླན་ཆད་རྙེད་མི་འགྱུར། །གལ་ཏེ་
རྒྱལ་པོ་ཡོད་གྱུར་ཡང་། །གླང་ཆེན་རིན་ཆེན་རྒྱན་ལྡན་པ། །ཁ་ལོ་
སྒྱུར་བའི་བརྡ་ཡིས་འགྲོ། །དེ་སླད་རྒྱལ་པོའི་བྱ་བ་ཀུན། །མདུན་ན་
འདོན་ངས་བྱ་བ་ཡིན། །ཞེས་སྨྲས་ནས། རྒྱལ་པོའི་ཟོལ་གྱིས་བྱ་བ་
ཀུན་བྱེད་པ་དེས་ཟླ་བ་འགའ་ལོན་པ་དང་ཕོ་བྲང་འཁོར་བའི་་་་་་
ཚོགས་ཀྱིས་བསམས་པ། འཛམ་བུའི་གླིང་འདི་ན་རྒྱལ་པོ་དང་རྒྱལ་
ཕྲན་གྱི་ཚོགས་ཀུན་གྱི་ནང་ན་རིགས་ཀྱི་མཐོ་ཞིང་ལོངས་སྤྱོད་རྒྱ་ཆེ་་་
བ་ཡུ་བུའི་མི་བདག་དེ་དུས་མིན་དུ་ཙམ་པ་ཀའི་མེ་ཏོག་རླུང་གིས་་་་་
ཁྱེར་བ་བཞིན་དུ་བོར་བའི་རྗེས་རིགས་ངན་རྒན་པོ་ལི་དན་རྩི་་་་་་་
གསེར་གྱི་ཁྲི་ལ་བག་བརྐྱང་སྟེ་འདུག་པ་ཡང་མཐོང་། འདིས་བརྙས་
ཤིང་སྨད་པ་འུག་པ་རྒན་པོ་མཚན་མོ་ཉ་རྣམས་ཟོས་ནས་དགའ་་་་་་
ཞིང་རྒོད་པ་བཞིན་དུ་ཚིག་ངན་པ་འདི་ལ་ཉན་ཞིང་གུས་པར་་་་་་་་
མདུན་དུ་འདུག་པ་འདི་ནི་སྐལ་བ་ངན་པའོ་སྙམ་སྟེ་ཅང་མི་སྨྲ་བར་་
273



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཁྱིམ་དུ་སོང་ངོ༌། །རྒྱལ་པོ་རྒན་པོས་རྒྱལ་སྲིད་ལ་དབང་བྱེད་པ་དེ་
ལ་ཆབ་འོག་གི་འབངས་རྣམས་དང་མདུན་ན་འདོན་རྣམས་ཀྱིས་་་་
དགའ་བའི་དགའ་སྟོན་རེ་མོས་ཀྱིས་མཆོད་པ་དེའི་རེ་མོས་བློན་པོ་་་་
འུ་སང་ཀུ་ལ་བབ་པ་དེའི་ཉི་མ་ལ་ཟས་དང་ནོར་མང་པོས་རྒྱལ་པོ་་་
རྒན་པོའི་མདུན་ས་བཀང་ནས་ཕྱག་བྱས་ཏེ་མདུན་དུ་འཁོད་དེ་སྨྲས་
པ། མེ་ཏོག་གི་ཁུ་བས་ཁ་བསྒྱུར་བའི་གོས་གསར་བ་བགོས་ཏེ་དཔལ་
འབྱོར་གསར་བ་ལ་དབང་བྱེད་པ་ནི་བསྔགས་པར་འོས་སོ། །དེའི་
ཚིག་དེ་ཐོས་ནས་རྒྱལ་པོ་རྒན་པོས་མདུན་ན་འདོན་གྱི་ཚོགས་དང་་་་
ཕོ་བྲང་འཁོར་བ་ཀུན་ལ་སྨྲས་པ། ད་ལྟ་ཡུ་བུའི་རྒྱལ་སྲིད་འདི་ལ་
སྔོན་གྱི་ལུགས་ཀྱི་བྱ་བ་བཟང་པོའི་སྲོལ་འཛིན་པ་དང་མི་མཛེས་པ་་་
རྣམས་རྒྱུན་ལས་བཟློག་སྟེ་མཛེས་པ་ཇི་ལྟར་བྱ་བ་འོས་པ་བློ་གསལ་་་
བ་ཡོད་ན་སྨྲོས་ཤིག དེ་སྐད་ཅེས་སྨྲས་པ་དང་། འུ་སང་ཀུས་སྨྲས་
པ། ད་འོ་ན་སྐྱེས་བུ་གོ་བགོས་མཚོན་ཐོགས་པ་དམག་མིས་ཉིན་དང་
མཚན་དུ་ཆབ་སྒོ་བཀག་པ་འདི་མི་མཛེས་ཏེ་དགྲ་བོ་མེད་པར་གོ་་་་
བགོས་པ་སྔོན་གྱི་བླུན་པོའི་ལུགས་འདི་ད་དུང་ཀྱང་ཡོད་པ་ཞིག་གོ །
ལུགས་འདི་ནི་མི་འོས་ཤིང་མི་མཛེས་སོ། །སླན་ཆད་བཀྲ་ཤིས་པའི་
ཕྱིར་གསེར་གྱི་སྒོ་ཆབ་ངང་བའི་གཟུགས་འདྲ་བས་མཛེས་པར་བྱས་་
ནས་གསེར་གྱི་ལྡེ་མིག་རྒྱལ་པོའི་མདུན་དུ་བཞག་སྟེ་སྐྱེད་མོས་ཚལ་་་
274



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བལྟ་བའི་དུས་མ་ལགས་པ་དུས་མིན་དུ་ཕྱེ་བར་མ་བྱས་པ་རུང་ངམ།
རྒྱལ་པོ་རྒན་པོ་ཡིད་རབ་ཏུ་དགའ་བས་སྨྲས་པ། མདུན་ན་འདོན་བློ་
གསལ་བ་ཁྱོད་འདྲ་བ་ཡོད་པ་ནི་ངའི་རྒྱལ་སྲིད་ལྷག་པར་ཡང་རྒྱས་་་
པར་འགྱུར་བའོ། །དེ་བས་ན་ཁྱོད་ཀྱིས་གསེར་གྱི་བང་བ་ཁ་ཕྱེ་ནས་
སྒོ་ཆབ་ངང་བའི་གཟུགས་ཀུན་ནས་དཔག་ཚད་ཀྱི་བར་དུ་མཐོང་བ་
གསེར་གྱི་གཡེར་ཁ་སྒྲ་སྙན་པར་གྲག་པ་འཕྱང་བའི་ལྡེ་མིག་དང་་་་་
ལྡན་པ་བཟོ་བོ་མཁས་པ་ལ་བྱེད་དུ་ཆུག་ལ་ནམ་ཟིན་པ་དང་དམག་་
མི་རང་ཁྱིམ་དུ་ཐོངས་ཞེས་སྨྲས་པ་དང་། ལྷའི་བཀའ་བཞིན་འཚལ་
ཞེས་བང་བ་ལས་གསེར་མང་དུ་བླངས་ནས་རང་ཁྱིམ་དུ་མགར་བ་་་་
བོས་ཏེ་གསེར་གྱི་སྒོ་ཆབ་ངང་བའི་ལུས་དང་མཉམ་པ་ལྡེ་མིག་་་་་་་་
གསེར་གྱི་གཡེར་ཁ་འཕྱང་བ་ལེགས་པར་གྲུབ་ནས་མགར་བ་ལ་གླ་་་
རྔན་བྱིན་ཏེ་བཏང་ངོ༌། །དེ་ནས་ཡུ་གུར་གྱི་མགར་བ་རྒྱ་ཡུལ་བའི་
སྐད་མི་ཤེས་པ་ཞིག་དེའི་ཁྱིམ་དང་ཧ་ཅང་མི་རིང་བ་ན་ཡོད་པ་བོས་
ཏེ་གསེར་གྱི་སྒོ་ཆབ་བསྟན་ནས་ཡུ་གུར་སྐད་དུ་སྨྲས་པ། སྔོན་གྱི་
མགར་བས་གསེར་གྱི་སྒོ་ཆབ་ལྡེ་མིག་གསེར་གྱི་གཡེར་ཁ་ཅན་ང་ལ་་་
བྱིན་ཏེ་ཡུལ་ཐག་རིང་བོར་སོང་བའི་ལྡེ་མིག་རྒྱལ་པོའི་ཕོ་བྲང་དུ་་་་་
ཁྱེར་བ་ལམ་དུ་གསེར་གྱི་ལུ་གུ་རྒྱུད་ཆད་དེ་བོར་བ་ད་རྒྱལ་པོ་ལ་ཞུ་་་
བའི་སྐབས་མི་རྙེད་དེ་གཏམ་འདི་བརྗོད་ན་ངེས་པར་རྒྱལ་པོས་ཆད་
275



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པ་བཅད་དུ་འོང་གི ད་སུས་ཀྱང་མ་ཚོར་བར་ངའི་གསེར་འདི་ལ་
གསེར་གྱི་ལྡེ་མིག་གཡེར་ཁ་སྙན་པར་གྲག་འཕྱང་བ་བྱོས། །ཞེས་སྨྲས་
པ་ལྟར། བཟོ་བོས་བཟོའི་ཡན་ལག་ཚང་བར་བསྒྲུབས་ནས་བྱིན་པ་
དང༌། གསེར་གྱི་བརྔན་པ་མང་དུ་བྱིན་ནས་དགུན་གྱི་ཁུ་བྱུག་དང་
མཚུངས་པར་སྨྲ་བ་མེད་པར་བྱས་ཏེ་རང་ཁྱིམ་དུ་བཏང་ངོ༌། །དེ་
ནས་སྒོ་ཆབ་གསེར་ལས་གྲུབ་པ་ངང་བའི་ལུས་དང་མཚུངས་པ་ལྡེ་་་་
མིག་གཡེར་ཁའི་སྒྲ་དར་དིར་དུ་གྲག་བཞིན་པ་ལག་ཏུ་ཐོགས་ནས་་་
སོང་སྟེ་རྒྱལ་པོ་ལ་བསྟན་པ་དང་། རྒྱལ་པོ་ཡིད་རབ་ཏུ་མགུ་བས་
བྱང་སྒོ་བསྲུང་བའི་མདུན་ན་འདོན་ལ་ངང་བའི་ལུས་དང་མཚུངས་་
པ་གསེར་གྱི་སྒོ་ཆབ་བྱིན་ནས་སྨྲས་པ། གསེར་གྱི་སྒོ་འཕར་ལ་འོས་
པ་ངང་བའི་ལུས་དང་འདྲ་བ་འདིས་ཆབ་སྒོ་བརྒྱན་པར་བྱོས། གང་
གི་ཚེ་རླུང་བསིལ་བ་ལྡང་ཞིང་མཁའ་ལ་སྤྲིན་གྱི་གླང་བོ་སྔོན་པོའི་ཁྱུ་
རྣམས་འགྲོ་འོང་བྱེད་པ་དེའི་ཉི་མ་ལ་ང་བྱང་ཕྱོགས་ཀྱི་སྐྱེད་མོས་་་་་
ཚལ་བལྟ་བར་འོང་གིས་ལྡེ་མིག་ང་ལ་ཡོད། སྐྱེད་མོས་ཚལ་ན་མེ་
ཏོག་འཕྲེང་བརྒྱུད་མཁན་མེ་ཏོག་གི་དོ་ཤལ་བཙུན་མོའི་འཁོར་ལ་་་་་
ཉིན་རེ་བཞིན་འབུལ་དུ་འོང་བ་དེ་བས་སྐྱེ་བོ་གཞན་པ་སུ་ཡང་འགྲོ་
འོང ས་མེད་ན་ད་ཡ་ལད་བགོས་པ་དཔུང་གི་ཚོགས་འདིས་ཅི་ཞིག་་་་
བྱེད། རང་ཁྱིམ་དུ་སོང་ལ་ལས་ཀྱི་མཐའ་གྱིས་ཤིག་བསྒོ་བ་དང་།
276



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མདུན་ན་འདོན་གྱིས་རྒྱལ་པོ་ལ་ཕྱག་བྱས་སྒོ་ཆབ་བླངས་ནས་བྱང་་་
ཕྱོགས་ཀྱི་སྒོ་དང་ཉེ་བར་སོང་ནས་དཔུང་གི་ཚོགས་ལ་སྨྲས་པ། རྒྱལ་
པོའི་ཚིག་གིས་འདི་སྐད་དུ། སྔོན་ཆད་རྨོངས་པའི་ལུགས་འདིས་
ཉིན་གུང་ཉི་མའི་གདུང་བ་འདི་ལ་ཡང་ཡ་ལད་ཀྱི་ཁུར་གྱིས་ངལ་་་་་
བར་བྱས་པ་ནི་འབྲས་བུ་མེད་པ་སྟེ་དེང་སླན་ཆད་རང་ཁྱིམ་དུ་་་་་་་
འདུག་ལ་ལས་ཀྱི་མཐའ་གྱིས་ཤིག ཅེས་སྨྲས་ནས་ཆབ་སྒོ་སྒོ་ཆབ་
ཀྱིས་བརྒྱན་པར་བྱས་པ་ངང་བའི་རྒྱལ་པོ་སྒོ་འཕར་གྱི་ངོས་ལ་བབ་་་
པ་དང་འདྲ་བ་དཔག་ཚད་ཀྱི་བར་དུ་མཐོང་བར་བྱས་པ་དང༌། གླུ་
མཁན་མཁས་པ་ཞིག་སྒོ་དྲུང་དུ་འོངས་པ་དེས་མཐོང་ནས་ཡ་མཚན་
དུ་གྱུར་ཏེ་ཚིགས་སུ་བཅད་པས་སྨྲས་པ། ཇི་ལྟར་གསེར་རིའི་ངོས་
ཡངས་ལ། །ངང་བའི་རྒྱལ་པོ་བབ་པ་ལྟའི། །སྒྱུ་འཕྲུལ་གསེར་གྱི་
ངང་བ་འདི། །ཕོ་བྲང་འཁོར་གྱི་ལྷ་ཡིས་བྱས། །ཞེས་སྨྲས་ནས། མེ་
ཏོག་གི་ཕྲེང་བ་གསེར་གྱི་ངང་བའི་མགྲིན་པར་བཏགས་པ་དང་སྐྱེ་་་
བོའི་ཚོགས་ཆེན་པོ་ཡ་མཚན་དུ་གྱུར་ཏེ་ཨ་ལ་ལ་ཞེས་སྒྲ་བྱུང་བར་་་་་
གྱུར་ཏོ། །
འཇིག་རྟེན་དབང་ཕྱུག་གིས་སྐྱེས་བུའི་ལས་ཀྱི་བྱུང་བ་དེ་ལྟར་་་
བསྟན་ནས་གནས་ཁང་གི་ཕྱི་རོལ་ན་ཤིང་མྱ་ངན་མེད་ཀྱི་ལྗོན་པའི་་་
བསིལ་གྲིབ་དང་ཉེ་བར་ངང་བའི་གོམ་སྟབས་ཀྱི་འཆག་ཅིང་ཅང་མི་
277



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྨྲ་བར་རིགས་ཏེ། ཀུན་ཏུ་བཟང་པོ་ཉིན་གུང་ཤིང་ལྗོན་པའི་བསིལ་
གྲིབ་ལ་འདུག་སྟེ་ཟན་ཟོས་ནས་ལྷུང་བཟེད་རྒྱུ་བ་དང་། འཇིག་རྟེན་
དབང་ཕྱུག་གིས་སྨྲས་པ། འདི་ནས་ཤར་ལྷོའི་ཕྱོགས་རྒྱང་གྲགས་
ཙམ་དུ་འབབ་ཆུ་དང་ནགས་ཚང་ཚིང་གི་མཛེས་པ་ཉན་ཐོས་པས་་་
མཐའ་ལ་དགའ་བ་ཤིང་དྲུང་དུ་གནས་མལ་འཆའ་བའི་འོས་སུ་གྱུར་
པ་ཡུ་བུས་སྔོན་ནས་མཐོང་བ་དེ་ན་ད་ཡང་སོས་ཀའི་དུས་མེ་ཏོག་་་་
རྣམས་ཀྱིས་ས་གཞི་བརྒྱན་པར་ཡོད་ཀྱི། དེ་ན་ཁྱོད་སོང་ལ་ནགས་
མཐའ་དང་ཉེ་བར་རི་དྭགས་རི་བོང་གི་གནས་མལ་ལྟ་བུའི་ཁྱིམ་་་་་
ཆུང་ངུ་ཞིག་བཟོ་བར་རིགས་སོ། །སྨྲས་པ་དང་། རིམ་གྲོ་པ་ཀུན་ཏུ་
བཟང་པོས་ཆུ་ཤིང་འཚོལ་བའི་འབངས་རྣམས་ལ་རི་དྭགས་རི་བོང་
གི་ཚང་འདྲ་བ་བྱེད་དུ་བཅུག་སྟེ་བཟོའི་བྱ་བ་ཀུན་ཚང་བ་དང་ཉི་མ་
གཞན་པ་ལ་འཇིག་རྟེན་དབང་ཕྱུག་གི་མདུན་དུ་འོངས་ནས་སྨྲས་པ།
བཀའ་བཞིན་དུ་གནས་དབེན་པ་ན་རི་དྭགས་རི་བོང་གི་ཚང་འདྲ་
བའི་གནས་མལ་ཆུང་དུ་བཟོ་བོའི་བྱ་བ་ཐམས་ཅད་ཀྱིས་ཚང་ལགས་
ན་ཅི་ཙམ་ན་ཕྱོགས་དེར་འགྲོ། འཇིག་རྟེན་དབང་ཕྱུག་སྤྲོ་བར་གྱུར་
ནས་ཞོའི་བཏུང་བ་ལྡུད་པར་བྱས་པ་དང་། དེ་ནས་བ་འཇོ་བའི་
ཡུན་ཙམ་ལོན་པ་དང་། ཡང་ཀུན་ཏུ་བཟང་པོས་སྨྲས་པ། འཇིག་
རྟེན་དབང་ཕྱུག སྐྱེ་བོའི་ལས་ཀྱི་མཐའ་བསྟན་པ་ཡ་མཚན་གྱི་
278



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གཏམ་སྔར་བསྟན་པ་དེ་དང་དེ་ལྟ་བུ་གཞན་ཡང་ཡོད་དམ། འཇིག་
རྟེན་དབང་ཕྱུག་གིས་སྨྲས་པ། རིམ་གྲོ་པ། འཛམ་བུའི་གླིང་ན་སྐྱེ་
བོའི་ལས་ཀྱི་མཐའ་ངས་བསྟན་ན་བརྗོད་ཀྱིས་མི་ལང་ནའང་། སྔ་
མའི་གཏམ་དེའི་ཕྱི་མ་ནི་འདི་ལྟ་སྟེ། བློན་པོ་འུ་སང་ཀུ་འདི་སྙམ་དུ།
ད་ནི་རིགས་ངན་ལི་དན་རྩི་རྒན་པོ་བག་བརྐྱང་སྟེ་གླང་བོ་ཆང་གི་་་་
མྱོས་པའི་སྤྱོད་ཚུལ་འདྲ་ན་འདི་གསེར་གྱི་ཁྲི་ལས་ལྷུང་བར་བྱ་བའི་་་
དུས་ཡིན་སྙམ་ནས། མུ་ཁུ་ལེའི་རྒྱལ་པོ་ལ་ཡི་གེ་འདི་ལྟ་བུ་ཞིག་བྱས་
སོ། །ཀྱེ་དཔུང་ལྡན་མུ་ཁུ་ལེའི་རྒྱལ་པོ་རྒྱལ་སྲིད་འཕེལ་བར་གྱུར་
ཅིག ཡུལ་འདི་ན་མི་དགེ་བའི་ལྟས་ལྷའམ་ཀླུའམ་གནོད་སྦྱིན་ནམ་
འབྱུང་པོ་མཐུ་བོ་ཆེས་མཚན་མོའི་ཐུན་གཉིས་པ་ལ་ཕོ་བྲང་གི་རྔ་བོ་་
ཆེ་རབ་ཏུ་བརྡུངས་ཏེ་མྱུར་བར་བརྡུངས་པ་ཐོས་ནས་རྒྱལ་པོ་་་་་་་་
འབངས་ལྔ་བ་དང་ལྷན་ཅིག་དེའི་ནུབ་མོ་ཁོ་ན་ལ་ཤར་ཕྱོགས་ཀྱི་རྒྱུ་་་
མཚོའི་མཐའ་ན་བྲོས་ཏེ་སོང་བའི་རྗེས་རིང་པོར་མ་ལོན་པར་བློ་་་་
ངན་ལི་དན་རྩི་རྒན་པོ་རང་སྟེ་རིགས་མཐུན་གྱི་དཔུང་ཅི་ཡོད་པ་་་་
དང་། བཞོན་པ་དང་སྟོབས་ཅི་ཡོད་པ་འོངས་ནས་ཕོ་བྲང་དང་ཕོ་
བྲང་འཁོར་བའི་བར་གྱི་འགྲོ་འོངས་བཀག་སྟེ། བློ་ངན་རྒན་པོ་ནང་
དུ་སོང་ནས་གོས་རིན་པོ་ཆེའི་མཛོད་ལས་གོས་གུར་ཀུམ་གྱི་ཁུ་བས་་་
ཁ་བསྒྱུར་བ་གསེར་བཟང་པོའི་མདོག་འཆང་བ་རྒྱལ་པོའི་གོས་དམ་
279



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པ་བླངས་ནས་བགོས། རིན་པོ་ཆེའི་ཅོད་པན་མྱུར་བར་བཅིངས་སྟེ་
གསེར་གྱི་ཁྲི་ལ་འགྱིང་བག་གིས་འདུག་ནས་ནམ་ལངས་པ་དང་ཕོ་་་
བྲང་འཁོར་བ་ཀུན་མདུན་སར་བོས་ཏེ་འདི་སྐད་དུ། རྔ་བོ་ཆེའི་སྒྲས་
སྐྲག་པར་གྱུར་པ་སྔོན་གྱི་རྒྱལ་པོ་ནི་སླར་མི་འོང་ངོ༌། །ཆུ་བོ་གཏིང་
ཟབ་གང་དེ་ལ། །སྐྱེ་བོས་རྡོ་བ་ཆེ་བླངས་ནས། །འཕངས་པ་གང་དེ་
སླར་ལྡོག་མིན། །ཞེས་ཚིག་ངན་པ་འུག་པ་རྒན་པོ་མཚན་མོ་ཉ་
རྣམས་ཟོས་ཏེ་རྡོ་བའི་སྟེང་དུ་འདུག་ནས་འོ་དོད་འབོད་པ་འདྲ་བ་་་
ལ་ཉན་པར་མི་འདོད་དེ། ད་དཔུང་ལྡན་གྱི་དཔུང་གིས་ཕ་རོལ་
གནོན་པ་ཐོས། བཞོན་པ་མགྱོགས་འགྲོ་ཡང་མང་ན། སྙོམ་ལས་སུ་
འདུག་པ་ནི་རྒྱལ་པོའི་ལུགས་མ་ཡིན། རྒྱ་མཚོ་ལ་མཁའ་ལྡིང་གི་ཁྱུ་
ཟས་འཚོལ་བ་ལྟར་མྱུར་བར་འོངས་ནས་འདི་ན་བློ་ངན་རྒན་པོ་ལི་་་
དན་རྩི་གསེར་གྱི་ཁྱི་ལ་ཝ་སྐྱེས་རྒྱལ་པོའི་ཟོལ་གྱིས་འགྱིང་ཞིང་ཉལ་་་
བ་འདི་མཁའ་ལྡིང་གིས་ཀླུ་ལ་ཇི་ལྟར་བྱ་བ་བཞིན་ཐལ་མོས་ལན་་་་་་
གཅིག་བསྣུན་ཏེ་ཉམས་པར་བྱོས་ཤིག འཇིག་རྟེན་འདི་ན་ཅི་ཡང་
ཡོད། །རིགས་ངན་རྒན་པོ་ལ་སྐྱེས་འདི། །གསེར་ལས་བྱས་པའི་ཁྲི་
སྟན་མཐོ། །རྐང་བས་དྲི་མར་བྱེད་ལ་ལྟོས། །ཞེས་པའི་ཡི་གེ་རྒྱ་ལྡན་
གསེར་བྱེ་བ་རི་བའི་མུ་ཏིག་གི་ཆུན་པོ་རྟེན་དུ་བྱས་ནས་བྱ་མ་རྟ་ལ་་་
བསྐུར་བ་དེ་བྱ་མ་རྟས་མུ་ཁུ་ལེའི་རྒྱལ་པོ་ཕྱི་རོལ་ན་རྟའི་ཁྱུ་ལ་ལྟར་་་ ་
280



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འོངས་པ་ལ་བྱིན་པ་དང་། ཡུ་གུར་བ་ཀུན་གྱིས་ཡི་གེ་མ་ཤེས་ཏེ་
ལུས་པ་དང་། དང་པོ་རྒྱ་ཡུལ་ན་ཕྱུག་པོའི་བུ་ཞིག་ལུག་གི་ཁྱུ་བལྟ་
བར་སོང་བ་ལུག་དང་ལྷན་ཅིག་ཡུ་གུར་གྱིས་ཁྱེར་བ་ཡི་གེ་ལ་མཁས་་
པ་ཞིག་ཡོད་པས་ཡི་གེ་བཀླག་སྟེ་དོན་ཡུ་གུར་གྱི་སྐད་དུ་སྨྲས་པ་་་་་་
དང་། རྒྱལ་པོ་དང་མདུན་ན་འདོན་དང་དམག་མིའི་སྐྱེ་བོ་རྣམས་
ཡིད་མགུ་བར་གྱུར་ཏེ་ཕན་ཚུན་གཏམ་བྱུང་བ། ཀྱེ་ཤེས་ལྡན་དག
ད་སྟེ་དུས་མི་རིང་བ་ན་ཡུ་བུའི་ཡུ་གུར་གྱི་རྒྱལ་པོ་འདི་ནི་རྒྱལ་སྲིད་
གཉིས་ལ་དབང་བྱེད་པ་དེའི་ཚེ་ཡུ་བུ་ཅག་གིས་སྐད་གཉིས་སྨྲ་བར་་་་
བྱེད་ཅིང་། ཡུ་གུར་གྱི་ཡུལ་འདིའི་རྟ་ལ་ཞོན་ཏེ་རྒྱ་ཡུལ་དར་གྱི་གོས་
བགོས་ལ་ལོངས་སྤྱོད་པའི་རྩེད་མོས་དུས་འདའ་བ་འདྲའོ། །ཞེས་
སྨྲས་སོ། །དེ་ནས་དཔུང་གི་ཚོགས་ཆུ་བོ་ལས་བརྒལ་ཏེ་ཕོ་བྲང་གི་
ལྕགས་རིའི་སྒོ་འཕར་གྱི་ཕྱི་རོལ་ན་འོང་བ་ཉན་རྣ་བས་རྟ་རྨིག་གི་སྒྲ་
ཐོས་ནས་འོངས་ཏེ་བློན་པོ་འུ་སང་ཀུ་གཉིད་དང་བྲལ་བ་ཡང་ཐོག་་་
ན་བྱ་ར་བྱེད་པ་ལ་སྨྲས་པ། དོ་ནུབ་བྱང་ཕྱོགས་ཀྱི་ཆབ་སྒོའི་ཕྱི་རོལ་
ན་དཔུང་གི་ཚོགས་མཐའ་མི་མངོན་པ་ཆུ་གཏེར་ཆེན་པོ་ཆུ་སྲིན་མ་་་
ཀ་རས་ཀུན་ཏུ་བསྐྱོད་ཅིང་འགྲོ་འོང་བྱེད་པ་ཆུ་རླབས་གཡོ་བ་ལྟ་བུ་་
མཆིས་སོ། །ཞེས་སྨྲས་པ་ཐོས་ནས། གསེར་གྱི་ཆབ་སྒོ་ངང་བའི་ལུས་
དང་མཚུངས་པའི་གསེར་གྱི་ལྡེ་མིག་ལ་འཕྱང་བ་གསེར་གྱི་གཡེར་་་་
281



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཁའི་སྒྲ་རྒྱང་གྲགས་སུ་གྲག་པ་རས་བལ་གྱིས་གཡོགས་ཏེ། བྱ་ཕུག་
རོན་དང་མཚུངས་པར་སྨྲ་བ་མེད་པར་ལག་ཏུ་བཟུང་ནས་མྱུར་བར་
སོང་སྟེ་ཆབ་སྒོ་ཕྱེ་བ་དང་། ཆབ་སྒོ་གཡོ་བའི་སྒྲ་གླང་པོ་ཆེ་རྒན་པོ་
དུ་བ་ལྟ་བུའི་སྒྲ་ཆེར་བྱུང་བ། དེ་དང་ཉེ་བའི་བྱ་རྫི་མ་བུས་ནམ་ཐོ་
རངས་ཀྱི་དུས་ཚ་བ་བསྐོལ་བ་དེས་ཐོས་ནས་དུས་མིན་དུ་ཆབ་སྒོ་ཕྱེ་་
བ་འདི་ནི་ངེས་པར་མཐའི་དཔུང་འོངས་སོ་སྙམ་སྟེ་སྐྲག་ནས་བྲོས་་་་
པའི་ལམ་དུ་དུས་མིན་དུ་མིའམ་མི་མ་ཡིན་པ་འགས་ཆབ་སྒོ་ཕྱེའོ་་་་་
དགྲ་བྱུང་ངོ་ཞེས་བྱ་རྫི་མའི་བུས་ཀུ་ཅོ་བྱས་པ་དང་། བྱ་རྫི་མས་
སྨྲས་པ། གྲོང་ཁྱེར་ཆེན་པོ་འདིའི་སྐྱེ་བོའི་ཚོགས་ད་ལྟ་གཉིད་འཐུག་
པོས་ནོན་པ་གླང་བོ་ཆང་གིས་ཆེར་མྱོས་པ་དོགས་པ་མེད་པར་་་་་
གཉིད་པ་དང་འདྲ་བས་ཁྱོད་ཀྱིས་འོ་དོད་མི་ཐོས་ཀྱི། མྱུར་བར་སོང་
ལ་རྔ་བོ་ཆེ་གྲངས་མང་དུ་མྱུར་བ་མྱུར་བར་བརྡུངས་ཤིག དེ་ནས་
རྔ་བོ་ཆེ་གྲངས་མང་དུ་ཆེར་བརྡུངས་པ་ཐོས་ནས་སྐྱེ་བོའི་ཚོགས་་་་་
ཕལ་པོ་ཆེ་ཕྱོགས་ཀུན་ཏུ་བྲོས་སོ། །སྐྱེ་བོ་མི་མཁས་པ་ཁྱིམ་གྱི་བང་
བ་དང་ནོར་ལ་མངོན་པར་ཞེན་པ་དག་ཕན་ཚུན་གཏམ་གླེང་བ།
སྔོན་མཚན་མོའི་ཐུན་གཉིས་པ་ལ་འབྱུང་བོ་མི་མ་ཡིན་པ་དག་གིས་་་
རྔ་བོ་ཆེ་གྲངས་མེད་དུ་བརྡུངས་པ་ན་རྒྱལ་པོ་བྲོས་ཏེ་རྒྱ་མཚོའི་་་་་་
ངོགས་སུ་སོང་གི་ཕོ་བྲང་འཁོར་བ་བག་བརྐྱང་སྟེ་འདུག་པ་ལ་ནི་ཅི་
282
ས
༧ཉམ +
-
-
，



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཡང་མ་ཉེས་སོ། །ད་ཡང་འབྱུང་བོ་མི་མ་ཡིན་པ་འདིས་ཐོ་འཚམས་
པ་ལ་ཡུ་བུ་ཅག་འབྲོས་པར་མི་བྱའོ། །ཞེས་སྨྲས་ནས། སླར་ཡང་
སྔས་ནང་ཚངས་ཅན་ལ་སྔས་བྱས་ནས་ཆང་གི་བཏུང་བ་འཐུང་ནས་
གཉིད་པ་དང་། ཅི་ཞིག་ན་དཔུང་གི་ཚོགས་ཡ་ལད་བགོས་པ་སྔོན་
གྲོང་ཁྱེར་མང་པོའི་ནོར་བྱུང་བར་གོམས་པ་དེ་དག་འདི་སྙམ་སྟེ།
དཔུང་འདིའི་ནང་ན་གང་དག་སྡུན་དུ་སོང་ཞིང་བང་མགྱོག་པ་དེ་་་་
དག་གིས་ནི་ནོར་བུའི་མཛོད་བླང་བར་འགྱུར་གྱི། ཕྱི་མ་ཕྱི་མ་དག་
གིས་འབྲུས་གང་བའི་སྣོད་དང་ཆང་གི་བུམ་པ་རྙེད་པ་དེ་ཙམ་གྱིས་་་
ནི་སྐོམ་པའི་གདུང་བ་སེལ་བ་ཙམ་དུ་བས་སོ་སྙམ་ནས། བཞོན་པ་
མྱུར་བར་བསྐུལ་ཞིང་དུས་མིན་དུ་ཆབ་སྒོའི་ནང་དུ་འོངས་པ་ཆུ་བོ་་་
དལ་འབབ་ཆབ་སྒོའི་ནང་དུ་འབབ་པ་ལྟར་བྱས་ཏེ་རྟ་རྣམས་བང་་་་་
འགྲན་ཏེ་འོངས་པ་སྔ་མ་དག་གིས་ནོར་བུའི་མཛོད་བླངས་ནས་ངལ་
གསོས་ཤིང་ཆང་གི་བུམ་པ་ནས་ཆང་འཐུང་ཞིང་ངོམས་པ་དེའི་ཚེ་་་
དཔུང་ཕྱི་མས་འབྲས་ས་ལུའི་མཛོད་ཁ་ཕྱེ་བ་ལ་དུས་གཅིག་ཏུ་ལེན་་་
པར་བྱེད་དོ། །ཅི་ཙམ་ན་དཔུང་གི་གཙོ་བོ་དང་དཔུང་གི་ཁ་ལོ་བ་
ཀུན་རྟ་ལས་བབ་ནས་ཕོ་བྲང་གི་སྒོ་འཕར་ཙན་དན་ལས་གྲུབ་པ་ཕྱེ་་
བ་དེའི་ཚེ་བློན་པོ་འུ་སང་ཀུས་སྡུན་དུ་འགྲོ་བར་བྱེད་དོ། །དཔུང་གི་
གཙོ་བོ་དང་ཉེ་བར་སྔོན་འཕྲིན་ཡིག་གི་དོན་སྐད་གཉིས་སྨྲ་བ་་་་་་་་
283



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མཐོང་ནས་སྨྲས་པ། ཙན་དན་གྱི་སྒོ་འཕར་ཕྱེ་བ་འདི་དང་གཞན་
ཡང་ཆབ་སྒོ་གྲངས་ཀྱིས་མི་ལང་བ་འདི་སྙེད་ཅིག་མཆིས་ན། གསེར་
གྱི་ཁྲི་གང་ན་ཡོད་ཅེས་རྒྱལ་པོས་སྨྲས་པ་དང་། སྐྱེས་བུ་མཁས་པས་
སྨྲས་པ། གསེར་གྱི་བ་གམ་ཅན་འདི་དང་ཉེ་བ་ན་རྒྱ་མཚོའི་རྡོ་བ་
ནག་པོ་འོད་ཁ་དོག་ལྔ་བ་འབར་བ་དེའི་ནང་དུ་རྒྱལ་པོ་ཁྱོད་ལ་འོས་
པའི་གསེར་གྱི་ཁྲི་ཡོད། ཅེས་སྨྲས་སོ། །མུ་ཁུ་ལེའི་བློན་པོའི་གཙོ་བོ་
རྒན་པོ་རྔ་གཡབ་དཀར་པོ་གཡོ་བ་ལྟ་བུའི་སྨྲ་ར་ལག་པས་བྱི་དོར་་་་
བྱེད་བཞིན་དུ་འུ་སང་ཀུ་ལ་སྨྲས་པ། ད་ཁྱོད་ཀྱི་དགྲ་བོ་གང་དུ་ཡོད།
ད་རྣམས་ཀྱི་དཔུང་གི་གཙོ་བོ་པ་ར་ཁ་ཤ་ཁ་སྟོབས་པོ་ཆེ་རལ་གྲི་་་་
འཛིན་པར་མཁས་པ་འདི་ལ་སྟོན་ཅིག འུ་སང་ཀུས་སྨྲས་པ། བློ་
ངན་དེ་ད་ལྟ་མངོན་དུ་འགྱུར་བ་ཞིག་ན་གཏམ་གླེང་བས་ཅི་ཞིག་་་་་
བྱེད། དེ་ནས་ནང་དུ་ཐལ་གྱིས་སོང་བ་དང་། བློ་ངན་གསེར་གྱི་ཁྲི་
ལ་འདུག་པ་འུ་སང་ཀུས་མཛུབ་མོས་བསྟན་ཏོ། །མུ་ཁུ་ལེའི་གྱད་ཀྱི་
གཙོ་བོ་པ་ར་ཁ་ཤ་ཁས་མཆིལ་ལྷམ་ལྕགས་ཀྱི་རེ་མིག་ཅན་དྲག་ཤུལ་
གྱི་གོམ་པས་འོངས་པའི་སྒྲ་བློ་ངན་རྒན་པོས་ཐོས་ནས་རབ་ཏུ་སྐྲག་་་་
སྟེ་སྔངས་ནས་ལངས་ཏེ་བལྟས་པ་ན། མུ་ཁུ་ལེའི་པ་ར་ཁ་ཤ་ཁ་ཉེ་
བར་འོངས་པ་མཐོང་ནས་རྐང་བ་འ ཁྱོར་ཏེ་ཁྲི་ལས་ལྟུང་བ་དང་།
དཔུང་གི་ཚོགས་དེས་ཧ་ཧ་ཞེས་གད་རྒྱངས་སྒྲོག་པར་བྱས་སོ། །དེ་
284



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ནས་གསོད་ལ་དགའ་བའི་གཤེད་མ་མང་པོས་མཚོན་ཆ་འཕྱར་ཞིང་་
ཉེ་བར་འོངས་པ་ན་མུ་ཁུ་ལེའི་རྒྱུད་པ་ར་ཁ་ཤ་ཁ་བཞིན་ཅུང་ཟད་་་་
འཛུམ་པར་བྱས་ཏེ་སྨྲས་པ། མཚན་མོ་ཉ་རྣམས་ཟོས་ཏེ་འུག་པ་རྒན་
པོ་རྡོ་བ་མཐོན་པོའི་སྟེང་དུ་འདུག་པ་འདྲ་བ་ཝ་སྐྱེས་རྒྱལ་པོའི་ཟོལ་་
གྱིས་འགྱིང་བ་དེ་སྐྲག་ཆེས་ཏེ་ངའི་མདུན་དུ་སྲེག་པའི་ཕྲུ་གུ་འདབ་་་
མ་མེད་པ་བཞིན་དུ་ལྷུང་ན་མཚོན་ཆ་འཕྱར་བར་བྱེད་དམ་ཞེས་་་་་
སྨྲས་ནས་རྣ་བ་ལ་ཐལ་མོས་ལན་ཅིག་བསྣུན་ནས་བསད་དོ། །རིམ་
གྲོ་པ། འགྲོ་བ་དྲུག་ཏུ་སྐྱེས་པ་ནི་སྡུག་བསྔལ་འཁོར་བར་ལྟུང་བ་
གྲངས་ཀྱིས་མི་ལང་བ་དེའི་ནང་ནས་ཅི་རྨི་ལམ་གྱི་ཡུན་ཙམ་དུ་མི་་་་
ལུས་ཙམ་པོ་བ་རྙེད་པ་དེ་ཡང་དགེ་བའི་ལྷག་མ་མེད་པ་ན་དཔལ་་་་
འབྱོར་ཀུན་གྱི་ནང་ནས་བློ་ངན་ལི་དན་རྩི་རྒན་པོ་གཅིག་པུ་དུས་ཀྱི་་
ཆུ་སྲིན་གྱིས་བཟུང་བ་ཐོས་སམ། དེ་ལ་འདི་སྐད་ཅེས་བྱ་སྟེ། སྒྱུ་
མའི་རྒྱལ་སྲིད་དབང་ཕྱུག་ལ། །དབང་བྱས་བློ་ངན་རྒན་པོ་དེ། །སྐྱེ་
བོ་བྱེ་བ་བརྒྱའི་ནང་ནས། །འཆི་བདག་ཆུ་སྲིན་ཆེན་པོ་ཡིས། །
གཅིག་པུར་བཟུང་ནས་ཟོས་ཞེས་ཐོས། །དེའི་ཚེ་ཕོ་བྲང་འཁོར་བའི་
ལྷས་ཏ་ལ་བདུན་སྲིད་དུ་ནམ་མཁའ་ལ་འདུག་ནས་ཚིགས་སུ་བཅད་
པས་སྨྲས་པ། གཡོ་ཅན་གཞན་དག་བསླུ་བ་ཡིས། །སྒྱུ་མ་གང་གིས་
དེ་རིང་ཁྱོད། །སྲོག་ནི་འགགས་པའི་བར་དུ་བསླུས། །ཨེ་མ་ལས་ཀྱི་
285



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྒྱུ་མ་མཁན། །ངན་འགྲོའི་འགྲོ་བ་གང་དུ་འདི། །འགྲོ་ཞིང་འོ་དོད་
འབོད་པ་ཡང་། །ཉེ་དུའི་སྐྱེ་བོས་ཐོས་པ་མེད། །ཅེས་སྨྲས་སོ། །
གང་དག་རྔ་བོ་ཆེའི་སྒྲ་ཐོས་ནས་ནོར་དང་ལྷན་ཅིག་བྲོས་པ་སྐྱེ་་
བོ་མཁས་པ་ཀུན་ཉི་མ་འགའ་འདས་པའི་འོག་ཏུ་ནོར་གྱི་དབྱིག་་་་་
ཉུང་ངུ་ལག་ཏུ་ཐོགས་ནས་ཕོ་བྲང་གི་སྒོ་དྲུང་དུ་འོངས་པ་དཔུང་གི་་
མཐའི་ཉན་རྣ་བས་མཐོང་ནས་སྨྲས་པ། ནོར་གྱི་དབྱིག་དང་ལྷན་
ཅིག་དཔུང་གི་ནང་དུ་འགྲོ་ན་ནོར་ལ་རྔམ་པའི་དཔུང་གི་ཕྱོགས་་་་་
ཀུན་ནས་རྒྱུག་ལ་རྡོག་པས་རབ་ཏུ་བརྫིས་ཏེ་ས་གཞི་ལ་འབྱར་བ་་་་་
གླང་པོ་ཆེའི་ལྕི་བ་ལྟ་བུ་འདོད་དམ། སྨྲས་པ། མུ་ཁུ་ལེའི་རྒྱལ་པོ་
རྒྱལ་སྲིད་གཉིས་ལ་དབང་བྱེད་པས་ནོར་གྱི་དབྱིག་འབུལ་དུ་འོངས་་
པ་ལ་ལམ་དུ་ཉེས་མེད་ཀྱི་འབངས་རྣམས་དཔུང་གིས་བཅོམ་ན་རྒྱལ་
པོའི་དཔྱ་ཁྲལ་སུ་ལ་བསྡུད་པར་བྱེད། དེ་ནས་ཉན་རྣ་བས་མྱུར་བ་
མྱུར་བར་རྒྱལ་པོའི་ཐད་དུ་སོང་ནས་སྨྲས་པ། ཆབ་འོག་གི་འབངས་
ཀྱི་སྐྱེ་བོའི་ཚོགས་ཆེན་པོ་ནོར་གྱི་དབྱིག་དང་ལྷན་ཅིག་རྒྱལ་པོ་བལྟ་་་
བར་འོངས་པ་དེ་ལ་གཏམ་ཅི་ཞིག་གླེང་། རྒྱལ་པོས་སྨྲས་པ། ཡུ་
བུའི་རྒྱལ་སྲིད་འཕེལ་བར་འགྱུར་གྱི་མྱུར་དུ་བོས་ཞེས་བསྒོ་བ་ན།
ཉན་རྣ་བས་ལྷའི་བཀའ་ཉན་ཏེ་སོང་ནས་ཉི་མ་གཞན་པ་ལ་སྐྱེ་བོའི་་
ཚོགས་ནོར་གྱི་དབྱིག་དང་ལྷན་ཅིག་འོང་བ་རྒྱང་རིང་བོ་ནས་མཐོང་
286



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ངོ༌། །མཐོང་ནས་རྒྱལ་པོས་གུར་ཀུམ་གྱི་ཁུ་བས་ཁ་བསྒྱུར་བའི་གོས་
གསེར་བཟང་པོའི་ཁ་དོག་ཅན་ལེགས་པར་བགོས། ཅོད་པན་གཙུག་
གི་ནོར་བུ་ཨིནྡྲ་ནི་ལ་འོད་ཀུན་ནས་འཕྲོ་བ་རྨ་བྱའི་རྒྱལ་པོའི་གཙུག་་
ཕུད་དང་འདྲ་བ་ལེགས་པར་བཅིངས་པ་དེའི་མདུན་ནས་ནོར་གྱིས་
བྱུར་བུར་བཀང་སྟེ་ཕྱག་བྱས་པ་དང་། ཕོ་བྲང་འཁོར་དེའི་གླུ་མཁན་
གྱིས་མཐོང་ནས་ཚིགས་སུ་བཅད་པས་སྨྲས་པ། རྒྱལ་པོའི་ལེགས་
བྱས་ཟོང་གང་གིས། །ཁྱོད་ལ་དཔལ་འདི་རྙེད་སླ་བ། །ནོར་ཀུན་ལ་
ནི་དབང་བྱེད་པ། །ནོར་ལྷའི་བུ་དང་མཚུངས་པར་མཐོང་། །ཞེས་
སྨྲས་པ་དང་། བློན་པོ་འུ་སང་ཀུ་རྒྱལ་པོའི་གཡས་རོལ་ན་འགྲེང་
ཞིང་འདུག་པས་ཐོས་ནས་ཚིགས་སུ་བཅད་པས་སྨྲས་པ། དཔུང་
ལྡན་ཁྱོད་ཀྱི་དཔུང་མང་པོའི། །ཡ་ལད་རབ་ཏུ་གཡོ་བའི་སྒྲས། །ལྷ་
མིན་གཡུལ་ངོ་བཟློག་པ་དེས། །ལྷ་རྣམས་བག་བརྐྱང་ལྷ་གནས་ལ། །
ད་ལྟ་ངལ་གསོ་ཁྱོད་ཀྱི་དྲིན། །དེའི་ཚེ་བྱང་ཕྱོགས་ཆུ་བོ་དལ་འབབ་
དང་ཉེ་བའི་སྐྱེད་མོས་ཚལ་པདྨའི་མཚོ་ངོགས་ན། བྱ་མཐིང་རིལ་
དང་། ངང་བ་དང་། ཁྲུང་ཁྲུང་དག་གིས་གནས་འཆའ་ཞིང་ཆུ་སྐྱར་
དཀར་པོའི་ཁྱུ་རྣམས་སྐད་སྙན་པར་སྒྲོག་ཅིང་འགྲོ་འོང་བྱེད་པ་སྐྱེད་
ཚལ་བསྲུང་བས་མཐོང་ངོ༌། །མཐོང་ནས་མེ་ཏོག་པདྨ་ཆུ་སྐྱར་དཀར་
པོའི་ལུས་དང་མཚུངས་པ་བླངས་ནས་རྒྱལ་པོའི་མདུན་སར་འོངས་་་
287



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཏེ་ཚིགས་སུ་བཅད་པས་སྨྲས་པ། རྒྱལ་པོ་ཁྱོད་ཀྱི་དཔལ་འདི་དང་། །
རྫིང་ན་གནས་པའི་པདྨའི་ཚོགས། །འོ་མའི་མཚོ་ལ་རི་བོང་ཅན། །
ལྷན་ཅིག་འཁྲུངས་པ་ལྷ་ཁྱོད་ཀྱི། །དགེ་བ་གཟུགས་ཅན་བདག་གིས་
མཐོང་། །ཞེས་སྨྲས་ནས། པདྨ་དཀར་པོ་ཆུ་སྐྱུར་གྱི་ལུས་དང་
མཚུངས་པ་རྒྱལ་པོ་ལ་བྱིན་པ་ན། རྒྱལ་པོས་སྨྲས་པ། ཨེ་མ་སྐྱེ་བོའི་
འབད་པས་རྙེད་པ་ནོར་གྱི་དབྱིག་ནི་འཇིག་རྟེན་ན་ཡོད་པ་རྙེད་སླ་་་
བ་མཛོད་ན་ཡོད། པདྨ་ཆེན་པོ་འདི་ལྟ་བུ་ནི་སྔོན་མ་མཐོང་ངོ་། །
དེའི་ཚེ་ཚིགས་སུ་བཅད་པས་སྨྲས་པ། མཐོ་རིས་ལྷ་དང་ཁོར་ཡུག་ན།
རིན་ཆེན་གསེར་དང་རྡོ་བའི་ཚོགས། །ནོར་གྱི་དབྱིག་ནི་རྣམ་མང་
ཡོད། །པདྨ་མཚར་སྡུག་འདབ་བརྒྱ་བ། །འདི་ལྟ་བུ་ནི་ག་ལས་བྱུང་།།
ཞེས་སྨྲས་པ་དང་། སྐྱེད་ཚལ་བསྲུང་བ་བཞིན་ཅུང་ཟད་འཛུམ་པས་
སྨྲས་པ། ལྷ་དགའ་བའི་ཚལ་གྱི་རྫིང་གི་པདྨོ་ལགས། དགའ་བའི་
ཚལ་བལྟ་བའི་དུས་ནི་འདིའོ། །མི་བདག་བྱ་བ་མང་བའི་སླད་དུ་
གལ་ཏེ་དུས་ལས་ཡོལ་ན་ཕྱིས་ནས་འདི་ལྟ་བུ་འཁྲུངས་པ་ནི་མི་་་་་་
མཐོང་ངོ༌། །རྫིང་གི་ནང་ན་པདྨོའི་ཚོགས། །སྐྱེ་བོ་བཞིན་དུ་གྲངས་
མང་ཡང་། །པདྨའི་དཔལ་ནི་འདི་ལྟ་བུ། །ལོ་ནི་བཅུ་གཉིས་འདས་
པ་ན། །ལྷ་ཁྱོད་བཞིན་དུ་འབྱུང་ངོ་ཞེས། །རིག་བྱེད་གཏམ་དུ་ཡོད་
ཅེས་ཐོས། །དེ་ནས་ཉི་མ་གཞན་པ་ལ་བྱང་ཕྱོགས་ཀྱི་ཆབ་སྒོ་གསེར་
288



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གྱི་ངང་བའི་སྒོ་ཆབ་དབྱེ་བར་བྱས་པ་ལས་ཐོན་ཏེ་དགའ་བའི་ཚལ་་་
དུ་བལྟ་བའི་སླད་དུ་མི་བདག་རྟ་ལ་ཞོན་ནས་སོང་བ་སྐྱེད་མོས་ཚལ་་
དང་རྒྱངས་གྲགས་ཀྱི་ཉེ་བ་ན་སྐྱེད་ཚལ་བསྲུང་བས་སྨྲས་པ། ལྷ་སྐྱེད་
མོས་ཚལ་ན་མཐིང་རིལ་དང་། ངང་བ་དང༌། ཁྲུང་ཁྲུང་དང་། ཆུ་
སྐྱུར་གྱི་ཁྱུ་རྣམས་དབེན་པ་ལ་དགའ་བ་དབེན་པར་གནས་མལ་་་་་་
འཆའ་བ་འདིས་ནི་སྐྱེ་བོའི་ཚོགས་ཆེན་པོ་མཐོང་ན་རྫིང་བུ་གཞན་་་
དང་གནས་གཞན་ལ་འབྲོས་པར་འགྱུར་གྱི་ལྷས་བལྟ་བའི་སྐབས་མི་་
རྙེད་དོ། །སྐྱེད་མོས་ཚལ་ནི་མེ་ཏོག་གི་བར་མེད་པར་གང་བ་ལ་
དཔུང་གི་ཚོགས་འདིའི་རྐང་བས་བསྣུན་པར་བྱས་ན་མེ་ཏོག་རྣམས་་
དུས་མིན་དུ་ཉམས་པར་འགྱུར་ན་ལྷས་བལྟད་མོ་ཅི་ཞིག་གཟིགས།
སྐྱེད་ཚལ་བསྲུང་བས་ཚིགས་སུ་བཅད་པས་སྨྲས་པ། ཕ་རོལ་གཡུལ་
ལས་རྒྱལ་འདོད་ན། །དཔུང་གི་སྡུན་འགྲོ་འགྲོ་བ་མཛེས། །ད་ལྟ་
དགའ་བའི་ཚལ་བལྟ་བར། །མེ་ཏོག་རྡུལ་གྱིས་གཡོགས་བྱེད་པ། །སྐྱེ་
བོའི་ཚོགས་ཀྱི་ཉེར་མཁོ་མེད། །བྱ་བ་དུས་ཤེས་དེ་སླད་དུ། ཁུ་བྱུག་
བཞིན་དུ་སྨྲ་བའི་དུས། །ཞེས་སྨྲས་པ་དང༌། རྒྱལ་པོས་ཕོ་བྲང་
འཁོར་བའི་སྐྱེ་བོའི་ཁ་ལོ་བ་ལ་འདི་སྐད་ཅེས་སྨྲས་སོ། ཁ་ལོ་བ།
བཞོན་པ་དང་སྐྱེ་བོའི་ཚོགས་མལ་འདི་ཉིད་དུ་འདུག་ལ་དགའ་བའི་
དགའ་སྟོན་ཉམས་སུ་མྱོང་བར་གྱིས། དེ་སྐད་ཅེས་སྨྲས་ནས། རྒྱལ་
289



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པོ་རྟ་ལས་བབས་ཏེ་གོམ་པ་དལ་བུ་དལ་བུས་སྐྱེད་ཚལ་བསྲུང་བ་་་་་
དང་ལྷན་ཅིག་སྐྱེད་མོས་ཚལ་དུ་ཞུགས་པ་དང༌། པདྨའི་འདབ་མ་
དལ་བུར་གཡོ་བའི་རླུང་བསིལ་བ་ལྡང་བ་ན་པདྨའི་རྡུལ་གྱི་དྲི་ཞིམ་་་
པོ་བྱུང་བ་དང༌། རྒྱལ་པོས་སྨྲས་པ། ཀྱེ་སྐྱེས་བུ་སྔར་མེད་པའི་དྲི་
ཞིམ་པོ་འདི་མི་ཡུལ་བའི་བདུག་སྤོས་སམ་འོན་ཏེ་ལྷའི་བདུག་སྤོས་་་་
འདི་ལྟ་བུ་ག་ལས་བྱུང་། སྨྲས་པ། དྲི་ཞིམ་པོ་ཡང་པདྨ་མཚར་སྡུག་
རེག་བྱ་འཇམ་པ་འདི་ལས་བྱུང་ངོ་། །དེ་ནས་ཉིན་གུང་གི་དུས་ལ་
བབ་པ་ན་ཆུ་གཙང་མ་པདྨའི་སྙིང་པོའི་ཁུ་བ་སྦྲང་རྩིའི་མཆོག་གིས་་་
བསླད་པ་བཞིན་རྒྱལ་པོ་ལ་ལྡུད་པར་བྱས་པ་ན་བཏུང་བ་ཀུན་ལས་་་
ཆེས་མཆོག་ཏུ་བཟང་བར་རིག་ནས་རྒྱལ་པོས་སྨྲས་པ། བཏུང་བའི་
མཆོག་སྔར་མེད་པའི་རོ་མྱང་ན་སྦྲང་རྩི་ལྟ་བུ་འདི་ག་ལས་འོངས།
ཞེས་སྨྲས་པ་དང༌། སྐྱེད་ཚལ་བསྲུང་བས་སྨྲས་པ། སྦྲང་རྩིའི་མཆོག་
འདི་ཡང་པདྨ་དྲི་ཞིམ་པོ་འདི་ལས་འབྱུང་ངོ༌། །པདྨའི་ཁྱིམ་ན་བུང་
བ་སྦྲང་རྩིའི་ཆང་འཐུང་བ་བཞིན་དུ་གླུ་ལེན་པ་ལྷའི་རྣ་བའི་བདུད་་་་
རྩི་སྟེ་འདོད་ཡོན་ལྔས་ལྷའི་ཐུགས་ལ་དགྱེས་པ་བསྐྱེད་པ་ལ་ལྟོས།
ཞེས་སྨྲས་སོ། །དེའི་ཚེ་དགའ་བའི་ཚལ་གྱི་ལྷས་ཚིགས་སུ་བཅད་དེ་
སྨྲས་པ། ངང་མོ་ལུས་དཀར་བརྩེ་དགས་རོལ་བ་ཡིས། །དཔུང་བས་
བསྣུན་གཡོ་པདྨའི་གར་མཁན་ལ། །རྫིང་བུའི་ནང་དུ་ཁྲུས་ལ་འབབ་
290་



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པ་ལྟའི། །དེ་རིང་མཛེས་པའི་རྣམ་འཕྲུལ་ཅི་ཡང་མཐོང་། །ཞེས་
སྨྲས་པ་ན། རྒྱལ་པོ་ཡ་མཚན་དུ་གྱུར་ཏེ་སྐྱེད་མོས་ཚལ་གྱི་ལྟད་མོ་
དང་ཆུ་བྱ་མང་བོའི་སྐད་སྙན་པ་ཐོས་ནས་ཡིད་འཕྲོག་སྟེ་ཉིན་མོའི་་་
མཐའི་བར་དུ་ལུས་པ་དང་། པདྨའི་ཁྱིམ་དུ་བུང་བ་ཉལ་ནས་པདྨ་
རྣམས་ཁ་ཟུམ་པར་རིག་སྟེ་རྒྱལ་པོ་རྟ་ལ་ཞོན་ཏེ་ཕོ་བྲང་དུ་འོངས་་་་
པའི་ལམ་དུ་གླང་པོ་སྐྱོང་བས་གླང་བོ་ལྔ་བརྒྱའི་གཙོ་བོ་ལུས་རབ་ཏུ་་
ཆེ་བ་པདྨའི་རྩ་བ་ལྟར་དཀར་བའི་འོད་དང་ལྡན་པ་གླང་བོ་དུལ་བ་
བཟུང་ནས་ཚིགས་སུ་བཅད་དེ་སྨྲས་པ། དབྱར་དུས་མཁའ་ལ་འགྲོ་
དང་འོང་བ་ཡིས། །ཆུ་འཛིན་གླང་བོའི་རིགས་ལས་འཁྲུངས་གྱུར་པ།།
ཆར་སྤྲིན་བཞིན་དུ་སྒྲ་ཡང་དལ་བུས་སྒྲོག །འབིགས་བྱེད་གཡོ་བ་ལྟ་
བུའི་ལུས་ལྡན་པ། །རྒྱལ་པོའི་རྒྱལ་སྲིད་མཛེས་བྱེད་གླང་བོ་འདི། །
ཞེས་སྨྲས་ནས་བརྡ་བྱས་པ་དང་གླང་བོ་དུལ་བས་ཕྱག་འཚལ་བ་་་་་
མཐོང་ནས་སྐྱེ་བོའི་ཚོགས་ཀྱིས་ཨ་ལ་ལ་ཞེས་སྒྲོག་པར་བྱེད་དོ། །
རྒྱལ་པོ་ཡ་མཚན་དུ་གྱུར་ཏེ་ཚིགས་སུ་བཅད་པས་སྨྲས་པ། ལྷ་ཡི་
དབང་པོའི་ས་བསྲུང་བུ། །རྣ་བ་གཡོ་ལྡན་རྔ་གཡབ་ཟུང་། །བུང་བ་
འགོག་དང་རླུང་འབོད་པ། །དལ་འབབ་འཐུང་བར་འདོད་པ་འདི། །
ཁྱོད་ཀྱིས་དེ་རིང་གང་དུ་བཟུང་། །དེ་སྐད་ཅེས་སྨྲས་པ་དང༌། གླང་
བོའི་ཁ་ལོ་བ་ལ་མུ་ཏིག་གི་ཕྲེང་བ་བྱིན་པར་བྱས་སོ། །
291



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དེའི་དུས་ན་མུ་ཁུ་ལེའི་རྒྱལ་སྲིད་གཉིས་ལ་དབང་བྱེད་པ་དེ་་་་་
གསེར་གྱི་ཁྲི་ནས་ཁྲི་འུར་འབབ་ཅིང་རྩེ་བར་བྱེད། རེས་འགའ་ནི་
བཙུན་མོའི་འཁོར་གྱི་རོལ་མོའི་སྒྲ་ལ་ཉན་པར་བྱེད། རེས་འགའ་ནི་
བ་དང་གླང་བོའི་ཁྱུ་ལ་བལྟ་བར་བྱེད། རེས་འགའ་ནི་འབངས་ཀྱི་སྐྱེ་
བོའི་ནོར་བསྡུད་པར་བྱེད། དེ་ལྟ་བུས་དུས་རིང་མོ་ཞིག་འདས་པར་
གྱུར་ཏོ། །འབངས་ཀྱི་སྐྱེ་བོ་ཀུན་དཔལ་འབྱོར་གཉིས་ལ་ལོངས་སྤྱོད་
པ་འདི་ལྟ་སྟེ། མུ་ཁུ་ལེའི་ཡུལ་གྱི་རྟ་དང་། རྔ་མོང་དང་། བོང་བུ་
དང་། བ་གླང་གི་ཁྱུ་ནི་མང་། རྒྱ་ཡུལ་བའི་དར་གྱི་གོས་དང་རས་
བལ་གྱི་གོས་ནང་ཚངས་ཅན་དང༌། ཡུལ་རྩྭ་ཅན་ཀུ་ཤའི་ཚལ་ལས་
རྙེད་པ་གླང་བོའི་ཁྱུ་དང་། གསེར་དང་དངུལ་དང་རྒྱ་མཚོའི་མུ་ཏིག་
དཀར་པོའི་ཚོགས་མང་བོར་གྱུར་ཏེ་ནོར་ལྷའི་བུ་ལ་ནོར་གྱིས་འགྲན་
པར་བྱེད་དོ། །
རིམ་གྲོ་པ། འཇིག་རྟེན་ན་ནི་སྐྱེ་བོ་བྱ་རོག་ལྟ་བུ་གྲིབ་མ་ལ་
ཡང་འབྲོས་པར་བྱེད་པ་དེ་འདྲ་བ་ཡང་ཡོད་དོ། །རིམ་གྲོ་པས་སྨྲས་
པ། དོགས་པ་བྱ་རོག་ལྟ་བུ་དེ་ལ་ནི་ངེས་པར་གནོད་པ་རྗེས་སུ་
འབྲེལ་བ་ཞིག་སྟེ་མེའི་སྔོན་དུ་དུ་བ་འབྱུང་བ་ལྟ་བུའོ། །འཇིག་རྟེན་
དབང་ཕྱུག་གིས་སྨྲས་པ། དེ་དེ་བཞིན་ཏེ་དེའི་ཚེ་མུ་ཁུ་ལེའི་རྒྱལ་
པོའི་བློན་པོའི་གཙོ་བོ་རྒན་པོ་མགོ་སྤྲ་བའི་མེ་ཏོག་ལྟར་དཀར་བ་དེ་་
292
----
་
ས་



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མཚན་མོའི་ཐོ་རངས་སྔས་ནང་ཚངས་ཅན་ལ་སྔས་བྱས། རས་བལ་
གྱི་སྟན་ནང་ཚངས་ཅན་བཏིང་བ་ལ་ཉལ་ནས་གཞོགས་བསྒྱུར་ཏེ་་་་
གཉིད་དང་བྲལ་བས་དོགས་པ་དང་བཅས་པ་དེ་ལ་ཆང་གི་བུམ་པ་་་
ཉེ་བར་སྟོབས་པར་བྱེད་པའི་འབངས་བློ་བ་ཉེ་བ་ཞིག་ཡོད་པ་ལ་་་་་་
སྨྲས་པ། ཀྱེ་སྐྱེས་བུ་ད་ལྟ་རྒྱལ་པོ་ནི་ཁྲི་ལས་ཁྲི་འུར་འབབ་ཅིང་རྩེད་
མོས་དུས་འདའ་བ། དཔེར་ན། བྱ་ཐི་བའི་ཕྲུ་གུ་ལྗོན་པའི་སྟེང་གི་
ཚང་ནས་འཕུར་འདོད་པ་དགའ་བའི་ཚལ་གྱི་ས་གཞིར་འབབ་པར་་
བྱེད། དགའ་བའི་ཚལ་གྱི་ས་གཞི་ལས་ལྗོན་པའི་དབུས་ཀྱི་ཚང་དུ་
ཡར་འགྲོ་བར་བྱེད་པ་ལྟ་བུ་བག་མེད་པའོ། །དཔུང་གི་ཚོགས་འདི་
སྐྱེ་བོ་འདོད་ཡོན་ལ་མངོན་པར་ཞེན་པ་གླང་བོ་ཆེ་ཆང་གིས་མྱོས་པ་
བཞིན་དུ་ཆང་གི་བཏུང་བས་ཆོག་མི་ཤེས་པར་ཤེས་ཀྱི། གང་དག་
འབྲས་སཱ་ལུའི་སྐྱེད་ཀྱི་བང་བ་ལ་ཡང་ཡང་བལྟ་བ་འདིས་ནི་ཕ་རོལ་་
གྱི་དགྲ་མི་ཤེས་སོ། །སྔོན་གཡོ་ཅན་ལི་དན་རྩི་རྒན་པོ་ཁྲི་ལས་ལྷུང་
བ་དེའི་དུས་ན་གཡོ་ཅན་དེའི་འབངས་རིགས་དང་བྱ་བ་མཐུན་པ་་་་
འགའ་ནུབ་ཕྱོགས་ཀྱི་རྒྱ་མཚོའི་ངོགས་ན་ཡོད་ཅེས་གྲགས་པ་ན། དེ་
ད་དུང་སླར་བཟློགས་ཏེ་ཡུ་བུ་ལ་ཐོ་འཚམ་པ་ལྟ་མཆིས་ཀྱི་དེ་བས་་་་
སྔོན་དུ་དཔུང་གིས་བདའ་བར་བྱས་ཏེ་རྒྱ་མཚོའི་ནང་དུ་བླུག་ནས་་་་
ལུས་ཆུ་སྲིན་གྱི་ཟོས་པའི་བར་དུ་བདའ་བར་བྱའོ། །ཞེས་སྨྲས་པ་
293



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དང༌། འབངས་ཀྱིས་སྨྲས་པ། དེ་ཙམ་དུ་དོགས་པ་མི་འོས་ཏེ་དེ་
ཙམ་ངལ་བ་བྱས་པ་ལ་འབྲས་བུ་མེད་དོ། །དེའི་ཚེ་ཚིགས་སུ་བཅད་
པས་སྨྲས་པ། ཝ་སྐྱེས་རིགས་མཐུན་བྱ་བ་མཚུངས། །ནུབ་ཀྱི་རྒྱ་
མཚོའི་ངོགས་དེ་ན། །ཡུ་བུའི་མི་མཐུན་དགྲ་བོ་འགའ། །ཡོད་ཅེས་
ལོ་ནི་བཅུ་གཉིས་འདས། །ཟས་དང་བྲལ་བའི་ཉོན་མོངས་ཀྱིས། །ད་
ལྟ་རུས་པའི་ལྷག་མ་ལ། །བལྟ་བའི་ངལ་བ་འབྲས་བུ་མེད། །དེ་
མཐོང་བ་ཡིས་ཅི་ཞིག་བྱ། །ཞེས་སྨྲས་པ་དང་། རྒན་པོ་ཡིད་མ་
རངས་ཏེ་ཡང་སྨྲས་པ། ངས་གཏམ་འདི་རྒྱལ་པོ་དང་རྒྱལ་པོའི་བློན་
པོ་ལྔ་བརྒྱ་ལ་གླེང་བར་བྱེད་ཀྱི་འབངས་ཁྱོད་འབྲས་ཆེན་དང་ཤ་་་་་
བསྲོས་པ་ཐབ་ན་ཡོད་པ་འདི་མགྲིན་པའི་བར་དུ་གང་བར་ཟ་བར་་་་
བྱོས། དེ་སྐད་ཅེས་སྨྲས་ཏེ། ནམ་ལངས་པ་དང་རྒྱལ་པོའི་བློན་པོ་ལྔ་
བརྒྱའི་གཙོ་བོ་ལྔ་བོས་ནས་སྨྲས་པ། སྔོན་ཝ་སྐྱེས་རྒན་པོ་ལི་དན་རྩི་
ཐལ་མོས་ལན་གཅིག་བསྣུན་ཏེ་བསད་པ་དེའི་རིགས་མཐུན་་་་་་་་་་
འབངས་འགའ་ཞིག་སྐྲག་ནས་བྱེར་བ་དེ་ད་ལྟ་ནུབ་ཕྱོགས་ཀྱི་རྒྱུ་་་་་
མཚོ་དང་ཉེ་བར་ཡོད། ཅེས་ཐོས་ན་བློན་པོའི་ཚོགས་ཀྱིས་འདི་ལ་
ཐབས་ཀྱི་ཁྱད་པར་ཅི་འདྲ་ཞིག་གིས་འདུལ། དཔུང་གི་ཁ་ལོ་བ་པ་
ར་ཁ་ཤ་ཁས་བཞིན་ཅུང་ཟད་འཛུམ་པས་སྨྲས་པ། འཛམ་བུའི་གླིང་
འདི་ན་ཝ་སྐྱེས་ལྟ་བུ་སྐྱེ་བོ་མ་རབས་ཀུན་གྱི་གཙོ་བོ་ལི་དན་རྩི་རྒན་་་་
294
ར
，，，
-
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པོ་དེ་ངས་ཐལ་མོས་ལན་གཅིག་བསྣུན་ཏེ་བསད་པའི་རྗེས། ད་དེའི་
རིགས་མཐུན་འགའ་ནུབ་ཕྱོགས་ཀྱི་རྒྱ་མཚོ་དང་ཉེ་བར་ཡོད་ཅེས་་་་
ཐོས་ནས་ལོ་བཅུ་གཉིས་ལོན་ན། ད་ཟས་ཀྱི་ཉོན་མོངས་པས་རུས་པ་
བྱ་ཐི་བའི་མདོག་འདྲ་བ་ཁོ་ན་ལུས་པ་དེ་ལ་ཐབས་ཀྱི་ཁྱད་པར་བློ་་་་
གྲོས་བློན་པོས་འདོན་པར་བྱ་བ་ཅི་ཡོད་ཅེས་སྨྲས་སོ། །བློན་པོ་
གཉིས་ཀྱི་འོག་མ་དེ་རབ་ཏུ་མགུ་བས་ཚིགས་སུ་བཅད་དེ་སྨྲས་པ།
རྒྱ་མཚོ་ཉ་ནི་ཆུང་ངུས་གང་། །བྱེ་བ་གྲངས་མེད་འགྲོ་བ་དེ། །ཆུ་
སྲིན་ལུས་ཆེན་མ་ཀ་ར། །གང་གི་རྗེས་སུ་འཇུག་པར་བྱེད། །བློན་པོ་
གསུམ་གྱི་འོག་མས་ཚིགས་སུ་བཅད་དེ་སྨྲས་པ། ཡུ་བུའི་དཔུང་གི་རྟ་
རྨིག་གི །རྡུལ་གྱི་མུན་པའི་ནང་དུ་སྔོན། །བདའ་ཞིང་བསད་པ་ཀླུ་
ཀློ་ཡི། །ལྷག་མའི་འབྱུང་པོ་འགའ་ཞིག་དང་། །ཆུ་གཏེར་ངོགས་ན་
ཡོད་དོ་ཞེས། །ཐོས་ནས་ལོ་ནི་བཅུ་གཉིས་འདས། །མཚོ་རླབས་ཀྱི་
ནི་འཕངས་པའི་ཉ། །ཟ་ཞིང་འགའ་ཞིག་གསོན་ཡང་སྲིད། །དེ་
མཐོང་བ་ཡིས་ཅི་ཞིག་བྱེད། །དེའི་ཚེ་བློན་པོ་ལྔ་བས་ཚིགས་སུ་
བཅད་པས་སྨྲས་པ། བྱེ་བ་གྲངས་མེད་དཔུང་ཚོགས་ཀྱིས། །རལ་གྲི་
གློག་འོད་འབར་བ་ཡི། །གཟི་བྱིན་མེ་ལ་ལྷུང་བ་ཡིས། །ལྷག་མའི་སྐྱེ་
བོ་རིགས་ངན་འགའ། །ཆུ་གཏེར་ངོགས་ན་ཡོད་དོ་ཞེས། །ཐོས་ནས་
ལོ་ནི་བཅུ་གཉིས་འདས། །ཟས་མེད་དཀའ་ཐུབ་གདུང་བ་ཡིས། །
295



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉོན་མོངས་མཐར་ནི་ཤི་བ་དེའི། །རུས་གོང་ཀུནྡའི་མདོག་འདྲ་བ། །
ད་ལྟ་མཐོང་བས་ཅི་ཞིག་བྱ། །བློན་པོ་ལྔ་བརྒྱའི་གཙོ་བོ་ལྔས་ཚིག་
དང་དོན་གཅིག་ཏུ་སྨྲ་བ་ཐོས་ནས། བློན་པོ་ཀུན་གྱི་གཙོ་བོ་རྒན་པོ་
མགོ་སྤྲ་བའི་མེ་ཏོག་གི་ཕུང་བོ་ལྟར་དཀར་བ་དེ་ཡིད་མ་རངས་ནས་་
བཞིན་ཕྱིར་ཕྱོགས་ཏེ་ཅང་མི་སྨྲ་བར་ཡུད་ཙམ་ཞིག་འདུག་སྟེ་རང་་་་ ་
གི་ཁང་བར་སོང་ངོ༌། །དེ་ནས་ལོ་བཅུ་གཉིས་འདས་པ་དང་བློན་པོ་
འུ་སང་ཀུ་ནད་ཀྱིས་ཡུན་རིང་བཟུང་བ་སྨན་པས་བཏང་བ་དང་་་་
ཟས་ལ་མི་དགའ་བ་ཟས་ཀྱི་རོ་བྲོ་བ་མི་ཤེས་པ་རས་བལ་གྱི་སྟན་ལ་་་
ཉལ་བ་སྔས་ནང་ཚངས་ཅན་ལ་སྔས་བྱས་པ་དེ་རང་ཉིད་གསོན་་་་་་
པར་མི་འགྱུར་བར་རིགས་ཏེ་བུ་ཐུ་བོ་བོས་ནས་སྨྲས་པ། ཁོ་བོ་བྲོ་
ནད་འདིས་འཆི་བ་དང་ཉེ་བ་སྨན་པས་བཏང་ངོ༌། །ད་ཁྱོད་ཀྱིས་
ཁྱིམ་གྱི་དཔལ་འབྱོར་ལ་དབང་བྱེད་པ་འདིས་ཆོག་ཤེས་པར་གྱིས།
རྒྱལ་པོ་ལ་མ་སྨོད། ཕོ་བྲང་འཁོར་བ་དང་བློན་པོ་ལྔ་བརྒྱ་ལ་སྙན་
པར་སྨྲ་ཞིང་བག་དང་ལྡན་པས་བཀུར་བསྟི་བྱོས་ཤིག འབངས་
ཀུན་ལ་ཚད་མའི་སྐྱེས་བུས་སྲང་ལ་གཞལ་བ་ལྟ་བུར་གྱིས་ཤིག
གཡུལ་ངོར་འཇུག་པའི་གཏམ་སྨྲ་བ་ནི་སླ་ཡི་གཡུལ་དུ་འཇུག་པ་ནི་་་
དེ་ཙམ་དུ་སླ་བ་མ་ཡིན་ནོ། །གལ་ཏེ་གཡུལ་དུ་འཇུག་ན་ཡང་སྔོན་
དུ་མི་འགྲོ་ཞིང་དཔུང་གི་འགྲོ་འོང་དང་མཐུན་པར་བྱོས། ཞེས་སྨྲས་
296



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
--
--
ནས། རྒུན་འབྲུམ་གྱི་ཆང་འཐུང་སྟེ་ཤིའོ། །དེ་ཡང་། བསགས་པ་
ཀུན་གྱི་མཐའ་འཛད་ཅིང་། །བསླང་བའི་མཐའ་མ་འགྱེལ་བར་
འགྱུར། །འདུས་པའི་མཐའ་མ་འབྲལ་བ་དེ། །གསོན་པའི་མཐའ་མ་
འཆི་བ་ཡིན། །དེ་ནས་གཞོན་ནུ་བློན་པོར་གྱུར་པ་ན་ཕའི་ངག་དང་
མཐུན་པའི་བྱ་བ་བརྗེད་དེ་གཡུལ་འགྱེད་པ་ལ་དགའ་ཞིང་གཡུལ་གྱི་
གཏམ་གླེང་བར་བྱེད། ཁྱིམ་གྱི་འབངས་ཀུན་ལ་གྱད་ཀྱི་འཛིང་
སྟངས་དང་། རལ་གྲི་བསྐོར་སྟབས་དང་། མདའ་བོ་ཆེ་འཕངས་པ་
དང་། ཡ་ལད་ལེགས་པར་བགོས་པ་སྦྱང་བར་བྱེད་པ་བློན་པོའི་གཙོ་
བོ་རྒན་པོས་རིག་ནས་མགུ་བར་གྱུར་ཏེ་ཁྱིམ་དང་ཉེ་བའི་སྐྱེད་མོས་་་
ཚལ་དུ་བོས་ནས་ཆང་གི་བཏུང་བ་ལྡུད་པར་བྱས་ཏེ། སྨྲས་པ། སྔོན་
ཡུ་བུའི་དཔུང་གི་ཝ་སྐྱེས་རྒན་པོ་ལི་དན་རྩི་ཐལ་མོས་བསྣུན་ཏེ་་་་་་
བསད་པའི་རྗེས། རིགས་མཐུན་བྱ་བ་མཚུངས་པ་རིགས་ངན་གྱི་
ཚོགས་དཔུང་གིས་བདའ་བར་བྱས་ཏེ་ཆུ་བོ་ཕག་རྒྱའི་ནང་དུ་བཞོན་
པ་དང་བཅས་ཏེ་བཏབ་པར་བྱས་པ་དྲན་ནམ། གཞོན་ནུས་སྨྲས་པ།
རིགས་ངན་བཞོན་པ་དང་བཅས་དཔུང་དང་བཅས་པ་ཆུ་བོ་ལ་རེ་་་
འགའ་ནི་རླབས་ཀྱི་སྟེང་དུ་འཕྱོ་བར་བྱེད། རེ་འགའ་ནི་ཆུ་སྐྱར་
བཞིན་དུ་གཏིང་དུ་འགྲོ་བར་བྱེད་པ་རྩེད་མོའི་ཟོལ་གྱིས་ཆུ་བོའི་་་་་
ནང་དུ་འགྲོ་བ་མཐོང་ངོ༌། །ད་ཡང་བལྟད་མོ་དེ་འདྲ་བ་བལྟ་བར་
297
，



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འདོད་དོ། །ཞེས་སྨྲས་པ་དང་། བློན་པོའི་གཙོ་བོ་རྒན་པོ་རབ་ཏུ་
དགའ་བས་གོས་རིན་པོ་ཆེ་གཡོགས་ཏེ་སྨྲས་པ། དེ་ལྟ་ན་སང་ཉིན་
བློན་པོ་ལྔ་བརྒྱའི་གཙོ་བོ་ལྔ་ངའི་མདུན་སར་འོངས་པ་ན་དང་པོ་ཁོ་་
ནར་ཁྱོད་ཀྱིས་གཏམ་འདི་སྨྲོས་ཤིག ཅེས་བསྒོའོ། །ཉི་མ་གཞན་པ་
ལ་བློན་པོ་ལྔ་བརྒྱའི་གཙོ་བོ་ལྔ་འོངས་པ་ན་ཟས་བྱིན་པ་དང་ཆང་གི་
བཏུང་བ་བཟང་པོ་ལྡུད་པའི་འོག་ཏུ་བློན་པོ་རྒན་པོ་ཀུན་གྱི་གཙོ་་་་་
བོས་རྔ་གཡབ་དཀར་པོ་ལྟ་བུའི་སྨྲ་ར་ལ་ལག་པས་དལ་གྱིས་བྱུག་་་་
པར་བྱས་ཏེ་སྨྲས་པ། ཡུ་བུ་ཅག་བློན་པོའི་གཙོ་བོ་འདིའི་ནང་ནས་
གང་དག་དགྲ་བོ་གཞོམ་པར་འདོད་པ་དེས་དང་པོར་སྨོས་ཤིག
ཅེས་སྨྲས་པ་དང་། གཞོན་ནུ་རབ་ཏུ་དགའ་བས་གདན་ལས་ལངས་
ཏེ་སྨྲས་པ། འཛམ་བུའི་གླིང་འདི་ན་འགྲན་ཟླར་བྱེད་པའི་དགྲ་བོ་ནི་
སུ་ཡང་མེད་ན་ཝ་སྐྱེས་རྒན་པོ་ལི་དན་རྩི་རིགས་ངན་གྱི་གཙོ་བོ་ཡུ་་་
བུའི་རྩེད་མོའི་ཟོལ་ལ་བསྙད་དེ་དཔུང་གི་ཁ་ལོ་བས་ཐལ་མོ་ལན་་་་
གཅིག་བསྣུན་ཏེ་བསད་པ་དེའི་རིགས་མཐུན་བྱ་བ་མཚུངས་པ་་་་་་
འགའ་ཡུ་བུའི་དཔུང་གིས་བདའ་ཞིང་བསད་པའི་ལྷག་མ་ཆུ་བོ་ཕག་
རྒྱའི་ནང་དུ་བླུག་པ་དེ་ལས་འགའ་ཞིག་ཆུ་བོའི་ཕ་རོལ་ཏུ་བྱ་སོ་དོ་་་་
ནག་པོ་དཔུང་པ་བུད་པ་བཞིན་དུ་བཞོན་པ་མེད་པར་རྐང་བས་་་་་་
འགྲོ་བ་དེ། ངས་དཔུང་གིས་སྣ་དྲངས་ཏེ་རྟ་རྨིག་གིས་བརྫི་བར་བྱས་
298



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པ་རྩེད་མོའི་ཞར་ལ་གཞོམས་པར་བྱ་བ་འདི་ལྟ་སྟེ། གླང་བོ་ཆུ་
འཐུང་བའི་ཞར་ལ་སྦལ་བ་མང་པོ་དུས་གཅིག་སྲོག་དང་བྲལ་བ་་་་་་
ལུས་ས་གཞི་ལ་འབྱར་བར་བྱས་པ་བཞིན་དུ་གཞོམ་པར་བྱ་བ་་་་་་
འདོད་དོ། །དེ་སྐད་ཐོས་ནས་བློན་པོའི་གཙོ་བོ་རྒན་པོ་མྱུར་བ་མྱུར་
བར་རྒྱལ་པོའི་མདུན་སར་སོང་ནས་སྨྲས་པ། ཝ་སྐྱེས་རྒན་པོ་ལི་དན་
རྩིའི་རྐང་བས་གསེར་གྱི་ཁྲི་ལ་རེག་པར་བྱས་པའི་དྲི་མས་མོག་མོག་་་
པོར་བྱས་པ་དེ་ཡུ་བུའི་དཔུང་གི་ཁ་ལོ་བས་ཐལ་མོས་བསྣུན་ཏེ་་་་་་
བསད་པའི་ལྷག་མ་རིགས་མཐུན་བྱ་བ་མཚུངས་པའི་རིགས་ངན་་་་
འགའ་དཔུང་འདིའི་རྟ་རྨིག་གི་རྡུལ་གྱི་མུན་པའི་ནང་དུ་བདའ་་་་་
ཞིང་། ཆུ་བོ་ཕག་རྒྱུའི་ནང་དུ་བཏབ་སྟེ་ཤི་བའི་ལྷག་མ་ཉུང་དུ་བྱ་
སོ་དོ་ནག་པོ་དཔུང་བ་བུད་པ་བཞིན་དུ་གོམ་པ་ཁྱར་ཁྱོར་པོས་ཆུ་་་་
བོའི་ཕ་རོལ་ཏུ་བཞོན་པ་མེད་པར་རྐང་བས་སོང་བ་ཐོས་ནས་ལོ་་་་་
བཅུ་གཉིས་ལོན་པ་འདི་བློན་པོ་ལྔ་བརྒྱས་བཏང་སྙོམས་སུ་བོར་བ་་་
བློན་པོ་འུ་སང་ཀུ་འདས་ནས་རིང་པོར་མ་ལོན་པ་དེའི་བུ་ཐུ་བོ་་་་་་
དཔའ་ཞིང་བརྟུལ་ཕོད་པ་ཕ་ལས་ལྷག་པ་དེ། ད་ཡང་རིགས་ངན་གྱི་
ལྷག་མ་བདའ་བར་འདོད་པ་དེས་དཔུང་གི་སྣ་འདྲེན་པར་སྤྲོ་ན་་་་་་་
ལྷས་ཅི་ཞིག་བཞེད། རིགས་ངན་དཔུང་གི་རྫུན་དུ་འབྲོས་པར་བྱེད་
པའི་རྩེད་མོ་བལྟ་བར་འདོད་དམ། རྒྱལ་པོས་སྨྲས་པ། རིགས་ངན་
299
-
-
-
-------



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཆུ་བོའི་ནང་དུ་གུམ་པའི་ལྷག་མ་བྱ་སོ་དོ་ནག་པོ་དཔུང་བ་བུད་པ་་་་
འདྲ་བ་ཉམ་ཆུང་བ་ཆུ་བོའི་ཕ་རོལ་ཏུ་སོང་ནས་ལོ་བཅུ་གཉིས་་་་་་་
འདས་པ་དང་། ད་ནི་ཤུལ་ལམ་རིང་བོའི་ངལ་བ་དུ་མས་རྐང་བའི་
སོར་མོ་ཟད་པར་གྱུར་པ་རྐང་རྡུམ་ཤའི་འབུ་འདྲ་བ་མྱ་ངམ་གྱི་རྒྱ་་་་
མཚོ་དང་ཉེ་བའི་བྱེ་མའི་ཐང་ལ་འགྲེ་ལྡོག་པ་ཟས་ཀྱི་ཉོན་མོངས་་་་་
པས་ཆུ་རླབས་ཀྱིས་འཕངས་པའི་ཉ་ཟོས་ཏེ་དེ་ལས་ད་ལྟ་འགའ་་་་་
ཞིག་གསོན་ཡང་སྲིད་ན། དེ་སོང་བའི་ཕྱི་བཞིན་དུ་ཡུ་བུའི་དཔུང་
དང་བཞོན་པས་ཤུལ་ལམ་རིང་བོའི་ངལ་བ་བྱ་བར་མི་འོས་སོ། ཁོ་
བོ་ནི་མེ་ཏོག་གི་ཚལ་ན་གར་མཁན་གྱི་གར་ལ་བལྟ་ཞིང་གླུ་མཁན་གྱི་
པི་ཝང་དང་ལྷན་ཅིག་གླུ་དབྱངས་ཉན་པར་བྱའོ། །གཞན་ཡང་
དཔུང་གི་བཞོན་པས་འགྲོ་བ་དེའི་རྡུལ་གྱིས་ངའི་གོས་རིན་པོ་ཆེ་་་་་
སྦགས་པར་འགྱུར་གྱི་བལྟ་ཡང་མི་འདོད་དོ། །རྒྱལ་པོས་དེ་སྐད་སྨྲས་
པ་དང༌། བློན་པོའི་གཙོ་བོ་རྒན་པོས་སྨྲས་པ། ལྷ་ཁྱོད་ནི་གདུགས་
ཀྱི་གྲིབ་མའི་འོག་ཏུ་འདུག་སྟེ་བཙུན་མོའི་འཁོར་དང་ཕོ་བྲང་འཁོར་
བའི་རླུང་གཡབ་ཀྱི་རླུང་གིས་བསིལ་བར་བྱེད་པ་འདིས་ཤུལ་ལམ་་་་
རིང་པོའི་ཉིན་གུང་གདུགས་ཀྱིས་གདུང་བ་ནི་མི་བཟོད་པས་བདེན་་་
ནོ། །སྐྱེ་བོའི་ཟས་ཀྱི་ལྷག་མ་ནི་བོར་བ་ཡོད་དེ་དགྲ་བོའི་ལྷག་མ་ནི་
དེ་ལྟ་བུར་བོར་བར་མི་རིགས་སོ། །དེའི་ཚེ་ཚིགས་སུ་བཅད་པས་
300



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྨྲས་པ། དུག་གི་ལོ་མ་ཆུང་ངུ་སྟེ། །སེན་མོས་བཅད་པར་སླ་བ་ཡང་།།
ལེ་ལོས་ལོ་མང་བོར་བ་ན། །སྟ་གྲི་བརྒྱས་ཀྱང་ཆོད་པར་དཀའ། །
ཡང་སྨྲས་པ། ད་ལྟ་ལྷ་ཁྱོད་ཀྱི་ས་ཆེན་པོ་སྟོབས་ཀྱིས་ལེགས་པར་
བཟུང་ན་འདི་ལ་མཐོ་རིས་ལྷ་མོའི་བསྟོད་དབྱངས་བླང་བོ་འདིས་་་་
དུས་འདའ་བ་ལེགས་ནའང་རྒན་པོ་ངའི་བུ་དང་ཚ་བོ་དང་ཡང་ཚ་་་
དག་གིས་ཕྱིས་ནས་རིགས་ངན་ཀླ་ཀློའི་དགྲ་བོ་ཡུལ་ག་གེ་མོ་ན་ཡོད་་་
དེ་དེས་ཡུ་བུ་ལ་ཐོ་འཚམ་པར་འདོད་དེ་མཚོན་རྣམས་བདར་བར་་་་
བྱེད་དོ། །ཞེས་ཐོས་ན་འདི་སྙམ་དུ། ཡུ་བུའི་ཡབ་རྒན་པོ་དེས་
འབངས་ལས་ནོར་གྱི་དབྱིག་དང་འབྲས་སཱ་ལུ་སྡུད་ཅིང་མང་དུ་ཟ་་་
བ་ནི་ཤེས་ཏེ་རིགས་ངན་ཀླ་ཀློའི་དགྲ་བོའི་ལྷག་མ་ནི་བཏང་སྙོམས་་
སུ་བཏང་བ་ལས། ད་ལྟ་ཡུ་བུའི་ཆབ་འོག་གི་འབངས་ལ་ཐོ་འཚམ་
པ་ཝ་སྐྱེས་བཞིན་དུ་སྒྲ་ངན་སྒྲོག་པར་བྱེད། ཁྱི་རྣམས་བཞིན་དུ་
འཇབ་ཅིང་རྐུ་བར་བྱེད་དོ། །ཞེས་ཁ་ཟེར་བར་བྱེད། འཕྱར་ཁ་
གཏོང་བར་བྱེད་པའི་གནས་ཡོད་ཀྱི། དེའི་སླད་དུ་དཔུང་འདི་འུ་
སང་ཀུའི་བུ་ལ་གཡར་བར་རིགས་སོ། །རྒྱལ་པོའི་རྟའི་ཁྱུ་དང་གླང་
བོའི་ཁྱུ་དང་རྔ་མོའི་ཁྱུ་རྣམས་ནི་ཀུ་ཤའི་ཐང་དུ་གནས་འཆའ་བ་དེ་་
ལ་ནི་ངས་ཅང་མི་སྨྲའོ། །དེ་སྐད་ཅེས་སྨྲས་པ་དང་། རྒྱལ་པོས་སྨྲས་
པ། ཀྱི་རྒན་པོ། གཡུལ་གྱི་གཏམ་བྱ་བ་ནི་སླ་བ་སྟེ་གཡུལ་གྱི་བྱ་བའི་
301



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མཐའ་ནི་དེ་ཙམ་དུ་སླ་བ་མ་ཡིན་ནོ། །ཞེས་སྨྲས་ཏེ། ཚིག་གཞན་པ་
ནི་ཅང་མི་སྨྲའོ། །དེ་ནས་བློན་པོ་རྒན་པོ་སྐྲ་ལོ་ཀུ་མུཏྟའི་ཕུང་པོ་
ལྟར་དཀར་བ་དེའི་མདུན་སར་བློན་པོ་ལྔ་བརྒྱའི་གཙོ་བོ་ལྔ་བོས་ཏེ་་་
འདི་སྐད་ཅེས་སྨྲས་སོ། །དཔུང་ཚོགས་བསྡུ་བར་གྱིས་ལ་འུ་སང་ཀུའི་
བུ་ལ་བྱིན་ཅིག བློན་པོའི་གཙོ་བོ་ལྔས་བློན་པོ་ལྔ་བརྒྱ་ལ་གཏམ་དེ་
གླེང་བ་དང་བློན་པོ་དེའི་ནང་གི་སྨྲ་མཁས་པ་ཞིག་ཡོད་པ་དེ་ལ་བསྒོ་
བ། ཀྱི་ཤེས་ལྡན་དག ཁྱོད་འདི་ནས་རྒྱལ་པོའི་རྔ་བོ་ཆེ་བསྐུལ་བ་
པོའི་ཁྱིམ་དུ་སོང་ལ་བློན་པོ་ལྔ་བརྒྱས་འདི་སྐད་དུ། ཡུ་བུའི་དཔུང་
བསྡུད་པར་བྱེད་པའི་རྔ་བོ་ཆེའི་གདངས་དེ་སང་ནམ་ཐོ་རངས་ཀྱི་་་
དུས་སུ་ཡུན་རིང་དུ་བརྡུང་བར་གྱིས་ཤིག ཅེས་ཡུལ་ཤན་སཱིའི་
དར་གྱི་གོས་སྔོན་པོ་རེག་ན་འཇམ་པ་བསྐུར་ཏེ་བཏང་ངོ༌། །དེས་
ཕྱོགས་དེ་ནས་སོང་སྟེ་ཅི་ཙམ་ན་རོལ་མོ་མཁན་གྱི་ཁང་བར་ཞུགས་་་
པ་དང་རོལ་མོ་མཁན་བཟང་པོ་ཕྱི་དྲོའི་ཁ་ཟས་འབྲས་ཆན་དང་ལ་་་
ཕུག་བསྲེས་པའི་ཚོད་མ་ཟ་བ་མཐོང་ངོ༌། །རོལ་མོ་མཁན་གྱིས་ཀྱང་
བློན་པོ་སྨྲ་མཁས་འོང་བ་མཐོང་ནས་སྟན་ཕྱེད་སྟབ་པར་བྱས་ཏེ་་་་་་
ཚོད་མ་བྱིན་ནས་གཏམ་གླེང་བ། ཁྱོད་ལ་བློན་པོ་ལྔ་བརྒྱས་ངག་
མཐུན་པར་གཏམ་དུ་བྱ་བ་ནི། སང་ནམ་ཐོ་རངས་གི་དུས་ན་དཔུང་
རྣམས་འབོད་པའི་རྔ་བོ་ཆེའི་གདངས་ཅི་འདྲ་བ་དེ་འདྲ་བའི་་་་་་་་
302



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
གདངས་ཀྱིས་ཡུན་རིང་མོ་ཞིག་ཏུ་བརྡུང་བར་བྱོས་ཞེས་ཁྱོད་ལ་་་་་་
བསྐུར་བའི་གོས་ནི་འདི་ཡིན་ནོ། །ཞེས་སྨྲས་སོ། །དེས་གོས་བླངས་
ནས་བགོས་ཏེ་ཐོ་རངས་ཀྱི་དུས་ན་རྔ་བོ་ཆེ་ཆུ་སྲིན་མ་ཀ་རའི་ང་རོ་་་
ལྟ་བུའི་གདངས་དེ་ཡུན་རིང་མོ་ཞིག་བརྡུང་བ་ཕོ་བྲང་འཁོར་བའི་་་་
སྐྱེ་བོ་གཉིད་དང་བྲལ་བ་དག་གིས་ཐོས་སོ། །ཐོས་ནས་རབ་ཏུ་སྐྲག་
ཅིང་བསྔངས་ཏེ་གཏམ་གླེང་བ། སྔོན་ཡང་འབྱུང་བོ་མི་མ་ཡིན་པ་
འདིས་ནམ་ཐོ་རངས་ཀྱི་དུས་ན་རྔ་བོ་ཆེ་ལན་མང་དུ་བརྡུང་བའི་རྔ་་
སྒྲ་དེས་དང་པོ་ལ་ནི་ཡུ་བུའི་རྒྱལ་པོ་རབ་ཏུ་བསྔངས་ཏེ་རྒྱ་མཚོའི་་་་་
མཐའ་ན་བོར། གཉིས་པ་ལ་ནི་མཚན་མོའི་ཐུན་དང་པོ་འདས་པ་
དང་འུ་སང་ཀུས་མུ་ཁུ་ལེའི་དཔུང་བོས་ཏེ་ཆབ་སྒོ་ཕྱེ་བའི་སྒྲ་གླང་བོ་
ཆེ་རྒན་པོ་དུ་བ་ལྟ་བུ་སྒྲ་ངན་པ་དེ་དང་ལྷན་ཅིག་ཏུ་དཔུང་རྣམས་་་
ཆབ་སྒོའི་ནང་དུ་ཆུ་བོ་དལ་འབབ་བཞིན་དུ་འབབ་པ་མི་དགེ་བའི་་་
ལྟས་གཉིས་པ་སྟེ། ད་ཡང་ནམ་ཐོ་རངས་ཀྱི་དུས་ན་འབྱུང་པོ་མི་མ་
ཡིན་པས་རྔ་ལན་གསུམ་བརྡུངས་པ་འདི་ཅི་ཞིག་གུ། ཞེས་སྨྲ་ཞིང་། །
ཡིད་མི་བདེ་བས་ལག་པ་འགྲམ་པ་ལ་གཏད་དེ་ལུས་བག་འཁུམ་པ་་་
དགུན་གྱི་དུས་ན་སྤྲེའུ་རྒན་པོ་རྡོ་བའི་ཐོག་ན་གཅིག་པུར་འདུག་པ་
ལྟར་གྱུར་པ་དང་། སྔོན་རྒྱལ་པོའི་དཔུང་བསྡུ་བའི་རྔ་སྒྲ་ཡང་ཡང་
ཐོས་པ་གླིང་བུ་དང་། པུ་ཝང་དང༌། རྫ་རྔ་དང་། རྒྱུད་མང་ཀུན་ལ་
303



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བྱང་བ་རོལ་མོ་མཁན་གྱི་སློབ་དཔོན་ན་ཚོད་སྨིན་པ་ཁྱིམ་གྱི་བྱ་བ་་་་་
ཉུང་བ་ཞིག་དེ་ན་ཡོད་པ་དེས་སྨྲས་པ། འབྱུང་བོ་མི་མ་ཡིན་པའམ་
ཤ་ཟའམ་སྲིན་པོའམ་སྐྱེ་བོ་མི་བསྲུན་པ་སུ་ཞིག་གིས་རྔ་བོ་ཆེ་མྱུར་བ་
མྱུར་བར་བརྡུངས་པ་དེ་འདྲ་བ་རོལ་མོ་མཁན་ལ་མེད་དོ། །གཉིས་
པ་མཚན་མོའི་ཐུན་གཉིས་པ་ན་བརྡུང་བ་པོ་དེ་ཡང་སྔ་མའི་འབྱུང་་་་
བོ་དེ་ནི་མ་ཡིན་ཏེ། དེ་ལྟ་བུའི་རྔ་བརྡུངས་པའི་རྔ་ནི་རོལ་མོ་མཁན་
གྱི་མ་ཡིན་ན་ད་ལྟ་ནམ་ཐོ་རངས་ཀྱི་དུས་འདི་ན་རྒྱལ་པོའི་རྔ་བོ་ཆེ་་་
ཆུ་སྲིན་མ་ཀ་རའི་ང་རོ་ལ་རྟ་དྲངས་པ་འདི་ནི་རྒྱལ་པོའི་རོལ་མོ་་་་་
མཁན་མཁས་པ་ངའི་སློབ་མས་བརྡུངས་བ་ངེས་པར་དཔུང་འབོད་་་
པར་བྱེད་པའི་སྒྲ་དེ་དེ་ཡང་ཡུན་རིང་མོ་ཞིག་ཏུ་བརྡུང་བ་འདི་་་་་་་
དཔུང་གི་ཚོགས་མང་པོ་ཤུལ་ལམ་རིང་མོ་ན་འགྲོ་བའི་བརྡའ་ཡིན་་་་
ཏེ་མི་དགེ་བའི་ལྟས་ངན་པ་ནི་མ་ཡིན་མོད་དེ། འོན་ཀྱང་སྐྱེ་བོའི་
ཚོགས་ཆེན་པོ་དང་བཞོན་པའི་ཁྱུ་རྣམས་ལས་མཐུན་ལམ་གྱི་ངལ་བ་
དུ་མས་ཉོན་མོངས་པར་འགྱུར་རོ། །ཞེས་སྨྲས་ཏེ་མྱ་ངན་བྱེད་པ་
མཐོང་ངོ༌། །དེ་ནས་ནམ་ལངས་པ་དང་དཔུང་གི་ཚོགས་མཐའ་མི་
མངོན་པར་སོང་བ་འདི་ལྟ་སྟེ། ཆུ་བོ་ཡ་མུ་ན་དང་། སིནྡྷུ་དང་།
གངྒཱ་ཆུ་གཏེར་དུ་འབབ་པ་བཞིན་དུ་སྣང་ངོ༌། །བློན་པོ་འུ་སང་ཀུའི་
བུ་རྟ་ནག་པོ་ལ་ཞོན་ཏེ་དཔུང་གི་སྡུན་དུ་རྔ་པ་ཊ་ཧ་བརྡུང་བར་་་་་
304



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བྱེད་པ་རོལ་མོ་མཁན་དང་ལྷན་ཅིག་ཏུ་ནུབ་ཕྱོགས་ཀྱི་ལམ་པོ་ཆེར་་་་
འགྲོ་བའི་རྟ་རྨིག་གི་རྡུལ་གྱིས་ས་ཕྱོགས་རྣམས་འགགས་པར་བྱས་པ།
རྟ་བདུན་གྱིས་དྲངས་པ་ཉི་མའི་ཤིང་རྟ་ལམ་བོར་བ། དཔེར་ན། མྱ་
ངམ་གྱི་ཐང་ན་མཚན་མོ་སྐྱེས་བུ་ལམ་སྟོར་བ་སྒྲོན་མེ་ཆུང་ངུས་ལམ་
འཚོལ་བ་དང་འདྲ་བར་འོད་མེད་པར་གྱུར་ཏོ། །འདི་ལྟ་སྟེ། ལྷ་
རྣམས་ཀྱི་ཤེས་པ་མཐོང་བ་ནི་འོག་ཏུ་འཇུག་པ་ཡིན་ཏེ། འཛམ་བུའི་
གླིང་ན་སུ་ཞིག་ནི་དར་སུ་ཞིག་ནི་རྒུད་ཅིང་སྡུག་བསྔལ་བར་འགྱུར་་་་
བ་བལྟ་ཞིང་མེལ་ཚེ་བྱེད་པ་ན། དེས་མུ་ཁུ་ལེའི་རྒྱལ་པོའི་དཔུང་
བློན་པོ་འུ་སང་ཀུའི་བུ་ལ་གཡར་བས་ནུབ་ཕྱོགས་ཀྱི་ལམ་པོ་ཆེར་འུ་་
སང་ཀུའི་བུ་རྟ་ནག་པོ་ལ་ཞོན་ཏེ་རྔ་པ་ཊ་ཧ་བརྡུང་བཞིན་པ་རོལ་་་
མོ་མཁན་དང་ལྷན་ཅིག་དཔུང་གི་རྫུན་དུ་འགྲོ་ཞིང་། ཁ་ལོ་བསྒྱུར་
བ་དེའི་རྟའི་ཚོགས་ཀྱིས་བླང་བའི་རྡུལ་གྱིས་ཉི་མའི་འོད་ཆུང་ངུར་་་་
གྱུར་པ་ལག་ན་གཞོང་ཐོགས་ཀྱི་ལྷ་ཞིག་གིས་མཐོང་ངོ༌། །མཐོང་
ནས་ཡིད་མི་དགའ་ཞིང་ཚིགས་སུ་བཅད་པས་སྨྲས་པ། ཇི་ལྟར་རྫ་
མཁན་འཁོར་ལོ་བཞིན། །འགྲོ་བ་དྲུག་ཏུ་ཡང་འཁོར་བ། །བློ་ངན་
བྱིས་པ་ལུས་ཉམས་གང་། །སྡུག་བསྔལ་བརྒྱ་ཡི་ཚོར་བ་དེ། །ཉམས་
མྱོང་སྐྱེ་བོས་མི་ཤེས་སོ། །དེའི་ཚེ་ཕོ་བྲང་འཁོར་གྱི་ལྷ་ངུ་ཞིང་མྱ་
ངན་གྱི་མཆི་མས་གདོང་སྦགས་པ་རྒྱངས་གྲགས་ལྔའི་བར་དུ་དཔུང་་
305



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གི་ཕྱི་བཞིན་འགྲོ་ཞིང་ཚིགས་སུ་བཅད་པས་སྨྲས་པ། མཛའ་ཞིང་
ཡུན་རིང་འདྲིས་པའི་མཐར། །ཉེ་དུས་བཏང་བའི་སྐྱེ་བོའི་ཚོགས། །
གང་དུ་རི་དྭགས་རྨིག་པས་རྙོག །རྡུལ་གྱིས་གང་བ་ཉི་མ་ཡིས། །དྲོ་
བར་བྱས་པའི་ཆུ་འཐུང་བ། །ཉོན་མོངས་ལམ་གྱི་གནས་སྐབས་དེ། །
ཉེ་དུའི་སྐྱེ་བོས་མི་མཐོང་ངོ༌། །དེའི་ཚེ་ཕོ་བྲང་འཁོར་དེའི་གླུ་མཁན་
ཞིག་གིས་ཚིགས་སུ་བཅད་པས་སྨྲས་པ། ངལ་བ་དུ་མས་སྐྱེ་བོའི་
ཚོགས། །རྒྱ་མཚོའི་མཐར་ཡང་འགྲོ་དགོས་ན། །དུས་མིན་མི་རྟག་
སྲིན་པོ་ཡིས། །ཟོས་པའི་ལྷག་མ་འགའ་ཞིག་ད། །ལོ་ནི་བཅུ་གཉིས་
འདས་པ་ན། །མཐོང་ངམ་འོན་ཏེ་ཐེ་ཚོམ་ཟ། །ཞེས་སོ། །དེ་ནས་
དཔུང་དེ་མྱ་ངམ་གྱི་ཐང་དང་ཆུ་བོ་རྦ་རླབས་གཡོ་བ་མང་བོ་བརྒལ་་
བར་བྱས་ཏེ་བཞོན་པ་དང་དཔུང་གི་ཚོགས་ངལ་བ་དུ་མས་རྒྱ་མཚོ་་་
དང་ཉེ་བར་གྱུར་ཏེ་ལམ་མཁན་གྱིས་སྨྲས་པ། ད་ནི་རྒྱ་མཚོ་དང་
ཉེའོ་ཞེས་སྨྲས་སོ། །ལོ་བཅུ་གཉིས་ལོན་པ་དང་ཅི་ཞིག་ན་ནམ་ཐོ་
རངས་ཀྱི་དུས་ལ་བབ་པ་དང་། དེའི་ཚེ་རྒྱ་མཚོའི་དུས་རླབས་གཡོ་
བ་ཆུ་སྲིན་མ་ཀ་ར་ལྔ་བརྒྱ་དུས་གཅིག་ཏུ་དུ་བ་ལྟ་བུའི་སྒྲ་ཐོས་སོ། །
ཐོས་ནས་འུ་སང་ཀུའི་བུ་རབ་ཏུ་སྐྲག་སྟེ་གདན་ལས་ལངས་ནས་་་་་
ལམ་མཁན་རྒན་པོ་ལ་སྨྲས་པ། སྔོན་མ་ཐོས་པའི་སྒྲ་འདི་ལྟ་བུ་ཅི།
མི་མ་ཡིན་པའི་དཔུང་གིས་རྔ་བོ་ཆེ་བརྡུངས་པའམ་འོན་ཏེ་སྲིན་་་་་
306



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པོའི་གྲོང་ཁྱེར་ཆེན་པོའི་ནམ་ཐོ་རངས་ཀྱི་དུས་ཀྱི་རྔ་བོ་ཆེའི་སྒྲའམ་་་
གང་ཡིན་སྨྲས་པ་དང་། ལམ་མཁན་རྒན་པོ་ལམ་གྱི་ངལ་བས་གཉིད་
འཐུག་པོས་ནོན་ཏེ་ལན་མེད་པར་ཡུད་ཙམ་ལོན་པ་དང་། ཆུ་གཏེར་
གཡོ་བའི་སྒྲ་དེ་བས་ཉིས་འགྱུར་གྱི་ཆེ་བ་བར་མེད་པར་གྲགས་པ་་་་༌་
ཐོས་ནས་རབ་ཏུ་སྐྲག་སྟེ་ཡང་སྨྲས་པ། ལམ་མཁན་ལོངས་ཤིག་ཅེས་
གོས་ཀྱི་ཐུ་བ་ནས་འཐེན་ཏེ་སྨྲས་པ། མིའི་དགྲ་བོ་ཡུ་བུ་ལ་ལན་
འདོན་པ་ནི་སུ་ཡང་མ་མཆིས་ཤིང་། ད་ནི་རྔ་སྒྲ་ཡུན་རིང་མོ་ཞིག་
ཏུ་གྲགས་ན་ངེས་པར་སྲིན་པོའི་དཔུང་གིས་ཡུ་བུའི་སྐྱེ་བོའི་ཚོགས་་་་
བཞོན་པ་དང་བཅས་པ་འདི་རྐང་བས་རྫི་ཞིང་ཟ་བར་མི་འགྱུར་་་་་
གྲང་། དེ་སྐད་ཅེས་སྨྲས་པ་དང་། ལམ་མཁན་རྒན་པོས་སྨྲས་པ། ཀྱི་
ཁ་ལོ་བ། ད་ནི་དཔུང་འདི་སླར་བཟློག་པར་རིགས་ཏེ་ཀླ་ཀློ་རིགས་
ངན་འགའ་སྔོན་རྒྱ་མཚོའི་ངོགས་ཡུལ་ག་གེ་མོ་ན་ཡོད་ཅེས་གཏམ་་་
གླེང་བ་དེ་སུས་ཀྱང་མཐོང་བ་མེད་ན་བསད་པར་གང་དུ་གདའ། སྒྲ་
འདི་ནི་སྲིན་པོའི་དཔུང་གི་རྔ་བོ་ཆེའི་སྒྲ་ཡང་མ་ཡིན་ཏེ་རྒྱ་མཚོ་ཆེན་
པོའི་དུས་ཀྱི་རྦ་རླབས་གཡོ་བའི་སྒྲ་དེ་ནི་འདིའོ། །འདི་ནས་མྱ་ངམ་
གྱི་ཐང་བྱེ་མའི་གླིང་ལྔ་འདས་པའི་ཕ་རོལ་ན་སྲིན་པོའི་གྲོང་ཁྱེར་་་་་
ལངྐ་པུ་རི་བྱ་བ་ཡོད་དེ་སྲིན་པོའི་འགྲོ་འོང་བྱེད་པ་མང་ངོ༌། །ཞེས་
སྨྲས་པ་དང་། དཔུང་གི་ཁ་ལོ་བ་འུ་སང་ཀུའི་བུ་ལྷག་པར་ཡང་སྐྲག་
307



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྟེ། འོ་ན་ཇི་ལྟར་བྱ། དེ་སྐད་ཅེས་སྨྲས་པ་དང་། ལམ་མཁན་རྒན་
པོས་སྨྲས་པ། རྒྱ་མཚོའི་གླིང་ན་ནོར་བུ་ལེན་པར་འདོད་པ་ལ་གྲུ་བོ་
ཆེ་མེད་དོ། །གཞན་དུ་ན་སྲིན་པོའི་གྲོང་ཁྱེར་དང་ཉེ་བ་འདི་ན་ཅི་
ཞིག་བཞེད་དེ་འདུག བདེན་ནོ་ཞེས་སྨྲས་ཏེ། དེའི་ཉི་མ་ཁོ་ན་ལ་
དཔུང་སླར་བཟློག་པ་དང་སྐྱེ་བོའི་ཚོགས་ཆེན་པོ་རབ་ཏུ་དགའ་བར་
གྱུར་ཏོ། །དེ་ནས་མྱ་ངམ་གྱི་ཐང་དུ་ཟས་དང་བྲལ་བས་ཉོན་མོངས་
པ་སྐྱེ་བོའི་ཚོགས་དང་བཞོན་པ་མང་པོ་ལུས་པ་མཐོང་ངོ་། །མཐོང་
ནས་དཔུང་གི་ཁ་ལོ་བ་འུ་སང་ཀུའི་བུ་ཡིད་སྐྱོ་བས་ལམ་མཁན་རྒན་་
པོ་ལ་སྨྲས་པ། ལམ་མཁན། གཡུལ་གྱི་གཏམ་བྱ་བ་ནི་སླ་བ་སྟེ་
གཡུལ་དུ་འཇུག་པའི་བྱ་བའི་མཐའ་ནི་དེ་ཙམ་དུ་སླ་བ་མ་ཡིན་ཏེ་བྱ་
དཀའ་འོ། །ཞེས་སྔོན་ཡབ་རྒྱལ་པོས་གཏམ་གླེང་བ་དེ་བདེན་ནོ། །
ཞེས་སྨྲས་སོ། །
དེ་ནས་སྐྱེ་བོ་ལས་མཐུན་སྡུག་བསྔལ་གྱི་མཐའ་ཀུན་འབྱུང་་་་་
འདི་བསྟན་པ་ན་རི་བོ་ཏཱ་ལའི་ཤིང་མྱ་ངན་མེད་ཀྱི་ཚལ་ན་གནས་་་་་
འཆའ་བ་བྱ་གུ་ལིང་དང་། ནེ་ཙོ་དང་། ཆུ་སྲེག་དང་། མཐིང་རིལ་
དང༌། རི་བོང་དང་། བྱ་ཀ་ལན་ཏ་ཀ་དང་། ཁུ་བྱུག་གི་ཚོགས་ཉེ་
བར་འོངས་ནས་ཉན་པར་བྱེད་པ། ནགས་ཚལ་གྱི་ལྷ་གཉུག་མར་
གནས་པ་ཡང་དགའ་ཞིང་མགུ་བ ས་ཡིད་རངས་ཏེ་ཆོས་སྨྲ་བ།
308



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འཇིག་རྟེན་དབང་ཕྱུག་དང་རིམ་གྲོ་བ་ཀུན་ཏུ་བཟང་པོ་ངེས་པར་་་
འབྱུང་བའི་ཆོས་ཀྱི་གཏམ་གླེང་བ་དེའི་སྟེང་གི་ནམ་མཁའ་ལ་ཆར་་་་
སྤྲིན་སྔོན་པོའི་གྲིབ་མས་བསིལ་བ་ཆར་ཟིམ་བུ་དལ་བུས་འབབ་པ་
མེ་ཏོག་དྲི་ཞིམ་པོའི་ཕྱོགས་ཀྱི་རླུང་དལ་བུས་ལྡང་བར་བྱས་སོ། །
དེའི་ཚེ་རིམ་གྲོ་བ་ཀུན་ཏུ་བཟང་པོ་ཡ་མཚན་དུ་གྱུར་ཏེ་སྨྲས་པ། ལྷ་
དང་མིའི་འཇིག་རྟེན་གྱི་ཁམས་ན་སྙན་པར་གྲགས་པ་ངེས་པར་་་་་་་
འབྱུང་བའི་ཆོས་ཀྱི་གཏམ་འདི་དང་གཞན་ཡང་འཛམ་བུའི་གླིང་་་་་
འདི་ན་སྐྱེ་བོའི་ལས་ཀྱི་མཐའ་འགའ་ཞིག་ཁྱོད་ཀྱིས་མཐོང་བའམ་་་་
ཐོས་པ་ཡོད་དམ། དེའི་ཚེ་ཀུན་ཏུ་བཟང་པོས་ཚིགས་སུ་བཅད་པས་
སྨྲས་པ། འཁོར་བ་ཆུ་སྲིན་ཁ་ནང་དུ། །གནས་བཅས་སྐྱེ་བོའི་ངལ་
གསོ་བ། །སྡུག་བསྔལ་བརྒྱ་ཡི་ལྷག་མའི་ལུས། །མི་རྟག་སྲིན་པོའི་
ལག་པ་ཡིས། །བཟུང་ནས་ཟ་ཞིང་ཟད་པར་བྱེད། །འཇིག་རྟེན་
དབང་ཕྱུག་གིས་སྨྲས་པ། ལུས་ཅན་རྣམས་ཀྱི་ལས་རྣམས་ནི། །
བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །
འབྲས་བུ་ཉིད་དུ་སྨིན་པར་འགྱུར། །གཞན་ཡང་ཡ་མཚན་དུ་གྱུར་བ་
ངས་འདི་སྐད་ཅེས་ཐོས་ཏེ། བྱང་ཕྱོགས་རྒྱ་མཚོ་དང་ཉེ་བ་ན་མུ་ཁུ་
ལེའི་རྒྱལ་པོ་རྒྱལ་སྲིད་གཉིས་ལ་དབང་བྱེད་པ་དེ་གསེར་གྱི་བ་གམ་་་
ན་གསེར་གྱི་ཁྲི་ལ་འདུག་ནས་སྐྱེ་བོའི་ནོར་གྱིས་མདུན་སར་གྱུར་་་་་
309



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བུར་བཀང་བར་བྱེད། རེས་འགའ་ནི་ཀུ་ཤའི་ཚལ་ན་རྟ་དང་། རྔ་
མོང་དང༌། གླང་བོ་དང་། བ་གླང་གི་ཁྱུ་བག་ཡངས་སུ་འདུག་པ་ལ་
བལྟ་བར་བྱེད། རེས་འགའ་ནི་བཙུན་མོའི་འཁོར་གྱི་རོལ་མོ་དུ་མས་
མཆོད་པར་བྱེད་པ་དེ་ལ་བཙུན་མོ་དམ་པས་མ་ན་ཧོའི་སྣོད་དུ་རྒྱུན་
འབྲུམ་གྱི་ཆང་བླུག་སྟེ་རྒྱལ་པོ་ལ་དབུལ་བར་བྱས་པ་དེའི་ཚེ་བཙུན་་་་
མོས་ཉེ་དུ་དྲན་ནས་སྨྲས་པ། འདི་ན་རྒྱལ་པོ་དང་བཙུན་མོའི་འཁོར་
དང་ཕོ་བྲང་འཁོར་བ་ཀུན་གར་མཁན་གྱི་གར་ལ་བལྟ་བར་བྱེད། གླུ་
མཁན་གྱི་གླུ་ལ་ཉན་པར་བྱེད། རྔ་པ་ཊ་ཧ་བརྡུང་བ་རོལ་མོ་མཁན་
གྱི་རྔ་སྒྲ་ནི་ཐོ་རངས་ཀྱི་གཉིད་ལས་སློང་བར་བྱེད་པ་རྩེད་མོས་དུས་་་
འདའ་བ་ནའང་ངའི་ཉེ་དུའི་སྐྱེ་བོ་ང་ཆུང་ངུའི་དུས་ནས་གཅེས་་་་་
པར་སྐྱོང་བ་པད་རྫིང་ནང་གི་པདྨོ་བཞིན་དུ་སྐྱེད་སྲིང་བར་བྱེད་པ་་་
ཁ་ཟས་རོ་བརྒྱ་བ་ཡང་སྟོབ་པར་བྱེད། ཡུ་བུའི་ཡུལ་གྱི་ཆུ་བོ་དལ་
འབབ་ལས་བླངས་པ་ཆུ་གཙང་ཞིང་བསིལ་བ་ཡན་ལག་བརྒྱད་ལྡན་་
ལ་ཡུལ་ཁ་ཆེའི་གུར་ཀུམ་གྱི་དྲིས་ཞིམ་པར་བྱས་ཤིང་སྦྲང་རྩིས་་་་་་་
མངར་བར་བྱས་པ། བཏུང་བའི་མཆོག་སྦྱིན་པར་བྱེད་པ། ཉེ་དུ་
སྔོན་དཔུང་གི་ནང་དུ་མཆིས་པ་འགའ་ཤུལ་ལམ་རིང་པོས་ངལ་བ་་་
ཀུ་ཤའི་ཁབ་ཀྱིས་རྩུབ་པར་བྱས་པ། རྡོ་བས་མི་མཉམ་པ་མྱ་ངམ་གྱི་
ཐང་གི་དབུས་ན་རི་དྭགས་ཀྱི་རྐང་བས་རྙོགས་པར་བྱས་ཤིང་་་་་་
310



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མས་དྲོ་བར་བྱས་པའི་ཆུ་འཐུང་ཞིང་། ཟས་ཀྱིས་ཉོན་མོངས་པ་
བཞོན་པ་ལུས་ཏེ་བྱ་སོ་དོ་ནག་པོ་དཔུང་པ་བུད་པ་བཞིན་དུ་རྐང་བ་
ཡོར་ཡོར་པོར་འགྲོ་བ་ད་ལྟ་སྡུག་བསྔལ་གྱི་གནས་སྐབས་དེ་མཐོ་་་་་་
རིས་ལྷ་རྣམས་ཀྱིས་མཐོང་བ་ནི་ཡོད་དེ་ཡུ་བུས་ནི་མི་མཐོང་ངོ་། །
ཞེས་སྨྲས་སོ། །ཡང་དེས་འབངས་མོའི་ལག་གི་རྒྱུད་མང་བླངས་ནས་
རྒྱུད་མང་བསྐུལ་བའི་སྒྲ་དང་མཚུངས་པར་ཚིགས་སུ་བཅད་དེ་སྨྲས་་
པ། སྡུག་བསྔལ་བརྒྱ་ཡི་ལྷག་མའི་ལུས། །ལུས་ཅན་རྨི་ལམ་ཉེ་དུ་
འགའ། །ཀུ་ཤའི་ཐང་ན་ཟས་མེད་པ། །བྱ་ནི་སོ་དོ་ནག་པོ་བཞིན། །
འཐེང་པོའི་གོམ་པས་འགྲོ་བ་དེའི། །སྡུག་བསྔལ་ང་ཡིས་མི་མཐོང་
ངོ༌། །ཡང་སྨྲས་པ། ད་ལྟ་གསེར་གྱི་གདན་འདི་ལ། །གསེར་རི་ལ་ནི་
ངང་བ་བཞིན། །ལྷ་ཁྱོད་བདེ་བར་ངལ་གསོ་བ། །སྙན་པར་བག་
ཡངས་སྨྲས་པ་འདི། །དེ་ཡང་ཡུ་བུའི་དཔུང་གི་དྲིན། །དྲིན་ལ་ལན་
ལོན་མིན་པའི་རྗེས། །རྒྱ་མཚོའི་མཐར་ཡང་འགྲོ་བ་དེ། །མི་རྟག་
སྲིན་པོས་དུས་མིན་དུ། །ཟོས་ཤིང་ཟད་པའི་ལྷག་མ་འགའ། །ལོ་ནི་
བཅུ་གཉིས་འདས་པ་ན། །མཐོང་ངམ་འོན་ཏེ་ཐེ་ཚོམ་ཟ། །དེ་སྐད་
སྨྲ་ཞིང་། རྒྱུད་མང་བསྐུལ་བ་ན་བཙུན་མོ་དམ་པ་ཉེ་དུའི་མྱ་ངན་གྱི་
མཆི་མས་གདོང་སྦགས་པ་རྒྱལ་པོས་མཐོང་ནས་རྒྱལ་པོ་མྱ་ངན་དུ་་་་
གྱུར་ཏེ་སྨྲས་པ། ཡུ་བུའི་དཔུང་སོང་ནས་ཡུན་རིང་མོ་ཞིག་ལོན་ན།
311



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྒྱ་མཚོ་དང་ཉེ་བའི་ཡུལ་ག་གེ་མོ་ན་རིགས་ངན་དག་བཅོམ་མོ་ཞེས་་
གཏམ་ཡང་མ་ཐོས། མྱ་ངམ་གྱི་ཐང་དུ་ཟས་མེད་པ་སྐྱེ་བོའི་ཚོགས་
དེ་ཅི་ཞིག་གུ། ད་དེ་ལོ་བཅུ་གཉིས་ན་མཐོང་ངམ་འོན་ཏེ་མ་ཡིན།
དེ་ནས་རྒྱལ་པོ་མཚན་མོ་གཉིད་དང་བྲལ་བ་དེས་རོལ་མོ་མཁན་་་་་
བོས་ནས་མཚན་ཐོག་ཐག་རྔ་པ་ཊ་ཧ་དང་གླིང་བུའི་སྒྲ་བར་མེད་་་་་
པར་གྲག་པར་བྱེད་དོ། །དེ་ནས་རིང་པོར་མ་ལོན་པ་ན་ཕོ་བྲང་
འཁོར་བ་གྲོང་ཁྱེར་ཆེན་པོའི་ཚོགས་ལ་རིམས་ནད་བྱུང་བ་དེས་སྐྱེ་་་
བོའི་ཚོགས་ཕལ་པོ་ཆེ་ཤིའོ། །ཅི་ཙམ་ན་རྒྱལ་པོ་ཡང་བསྙུན་གྱིས་
ཐེབས་ཏེ་བཞིན་གྱི་མདངས་མི་གསལ་འགྲོ་འོང་ཉུང་བ་སྨྲ་བ་ཉུང་་་་་
བ་དེ་འབངས་མོས་མཐོང་ནས་བཙུན་མོ་དམ་པ་ལ་སྨྲས་པ། དེ་རིང་
རྒྱལ་པོ་བཞིན་གྱི་དང་བ་མི་སྟོན་ཏེ་འགྲོ་འོང་ཉུང་ཞིང་སྨྲ་བ་ཉུང་བ་
འདི་ལ་བསྙུན་གྱི་རྣམ་པ་ཅུང་ཟད་ཅིག་མཆིས་སོ། །དེ་ནས་གསེར་
གྱི་བུམ་པ་ཆུ་བསིལ་བས་གང་བ་ལག་ཏུ་བཟུང་ནས་བཙུན་མོ་དམ་་་
པས་སྨྲས་པ། ལྷའི་ན་བཟའ་ནི་སྲབ་ཅིང་ཡང་བ་གདུགས་ཀྱི་གྲིབ་
མའི་འོག་ཏུ་རླུང་གཡབ་ཀྱིས་གཡོབ་པ་འདི་ལའང་ཉི་མས་གདུངས་་
པ་བཞིན་དུ་རྡུལ་ཅུང་ཟད་མཆིས་ན་ཆུ་བསིལ་བ་འདིས་ཁྲུས་བྱའམ།
དེ་སྐད་ཅེས་སྨྲས་པ་ན། རྒྱལ་པོས་སྨྲས་པ། ཆུ་འཐུང་བར་འདོད་དེ་
ཁྲུས་ནི་མི་འདོད་དོ། །ཞེས་སྨྲས་པ་དང་། ཆུའི་བཏུང་བ་མྱང་བར་
312



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བྱས་ཏེ་རས་བལ་གྱི་སྟན་ནང་ཚངས་ཅན་བཏིང་ཞིང་སྔས་ནང་་་་་
ཚངས་ཅན་ལ་སྔས་བྱས་ནས་ཉལ་བ་དེ་འབངས་མོས་མཐོང་ངོ༌། །
མཐོང་ནས་མྱུར་བ་མྱུར་བར་བཙུན་མོ་ལྔ་བརྒྱ་གང་དུ་ཡོད་པ་དེ་ན་་
སོང་སྟེ་སྨྲས་པ། རྒྱལ་པོའི་སྐུ་ལ་བསྟུན་ཅུང་ཟད་མཆིས་ན་སྨན་པ་
དང་སྨན་གྱིས་གསོ་བར་རིགས་སོ། །དེ་ནས་བཙུན་མོ་ལྔ་བརྒྱས་སྨན་
པ་ལྔ་བརྒྱ་བོས་ནས་རྒྱལ་པོའི་ཕྱག་བསྟན་པ་དང་སྨན་པའི་གཙོ་་་་་
བོས་སྨྲས་པ། སྙན་འདི་ནི་གློ་བུར་དུ་བྱུང་བས་གསོ་བར་དཀའོ། །
ཞེས་པ་དང་། སྨན་པ་ལྔ་བརྒྱས་རྒན་རིམ་བཞིན་དུ་རྒྱལ་པོའི་ཕྱག་
མྱང་བ་ན་ཅི་ཡང་སྨྲ་བའི་སྤོབས་པ་མེད་དེ་དགུན་གྱི་ཁུ་བྱུག་བཞིན་་
དུ་འདུག་གོ །དེ་ནས་སྨན་པའི་གཙོ་བོས་གསོ་བ་རིག་པའི་སྨན་གྱི་
སྦྱོར་བ་ཡན་ལག་ལྔ་ཚང་བས་རྒྱལ་པོ་བདེ་བར་བྱ་བའི་ཕྱིར་ལྟུད་་་་
པར་བྱས་ནའང་དེ་བདེ་བར་མ་གྱུར་ཏེ་རྒྱལ་པོའི་སྐུ་ལ་སྙུན་ལྡང་་་་་་
བར་གྱུར་པ་འདི་ལྟ་སྟེ། རླུང་ནང་གི་མར་མེ་གནས་པར་དཀའ་བ་
བཞིན་དུ་སྙན་དེ་ནི་གསོ་བར་དཀའ་བ་བཙུན་མོའི་འཁོར་གྱིས་་་་་་
མཐོང་ནས་འདི་སྙམ་དུ། སྐྱེས་བུ་འཚོ་བ་ནི་ཟས་ཀྱི་འཚོ་བ་ཡིན་ན་
ཟས་དབུལ་བར་བྱའོ་སྙམ་སྟེ། འབྲས་ཆན་དང༌། ཤ་དང་། ཁུར་བ་
དང་། བུ་རམ་གྱི་ཁུ་བ་དང་། སྦྲང་རྩིའི་ཆང་དང་། རྒུན་འབྲུམ་གྱི་
ཆང་ལྡུད་པར་བྱས་པ་དེ་རྒྱལ་པོའི་ཡིད་དུ་མི་འོང་ངོ༌། །དེ་ཟས་
313



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉུང་ཞིང་བཏུང་བ་ཉུང་བར་གསོལ་བ་བཙུན་མོའི་འཁོར་གྱིས་་་་་་་
མཐོང་ནས་ཡིད་མྱ་ངན་དུ་གྱུར་ཏེ་ཉིན་གྲངས་ཀྱིས་རོལ་མོའི་སྒྲ་་་་་
ཆུང་ངུར་གྱུར་པ་འདི་ལྟ་སྟེ། འབབ་ཆུ་ཆུང་ངུ་དགུན་གྱི་དུས་དང་
ཉེ་བ་བཞིན་དུ་སྣང་ངོ༌། །དེའི་དུས་ན་བཙུན་མོ་དམ་པས་རྒྱུན་
འབྲུམ་གྱི་ཆང་གིས་གང་བའི་གསེར་གྱི་བུམ་པ་བཟུང་ནས་རྒྱལ་པོའི་
མདུན་སར་སོང་ནས་སྨྲས་པ། ད་ནི་ལྷས་ཟས་ཉུང་དུ་གསོལ་ཞིང་
བ ཏུང་བ་ཉུང་དུ་བཏུང་ནས་ཡུན་རིང་མོ་ཞིག་འདས་ན། ད་ཡང་
རྒུན་འབྲུམ་གྱི་ཆང་སྐྱེམས་སུ་གསོལ་བར་མཛོད་ཅིག དེ་སྐད་ཅེས་
སྨྲས་པ་དང་། རྒྱལ་པོས་རྒུན་འབྲུམ་གྱི་ཆང་ཉུང་ངུ་འཐུང་ཞིང་ངལ་
གསོ་ལ་ཡང་ཡང་འཐུང་བ། དཔེར་ན། སོས་ཀའི་དུས་ན་ཁུག་རྟས་
ཆུ་ཉུང་དུ་འཐུང་ཞིང་ངལ་གསོ་ལ་ཡང་ཡང་འཐུང་བ་བཞིན་དུ་་་་་
སྣང་ངོ༌། །འབངས་མོ་བྱ་བ་འགའ་ཞིག་གི་སླད་དུ་བཙུན་མོའི་ཕྱི་
བཞིན་འོངས་པ་དེས་རྒྱལ་པོས་རྒུན་འབྲུམ་གྱི་ཆང་ཉུང་དུ་སྐྱེམས་སུ་
གསོལ་ཞིང་ངལ་གསོ་བ་དེ་མཐོང་ནས་བཙུན་མོ་དམ་པ་ལ་སྨྲས་པ།
ཡུ་བུའི་རྒྱལ་པོ་སོས་ཀའི་དུས་ན་ཁུག་རྟས་ཆུ་འཐུང་ཞིང་ངལ་གསོ་་་
ལ་ཡང་ཡང་འཐུང་བ་དང་མཚུངས་ན། རིང་བོར་མ་ལོན་པར་མི་
འཚོ་བར་སྲིད་ཀྱི་རྒྱལ་པོའི་གསུང་གང་ཅུང་ཟད་ཅི་མཆིས་པ་དེ་ནི་་་
རྒྱལ་པོ་དང་མཚུངས་པར་བཀུར་སྟི་བྱ་བར་འོས་པ་དེའི་སླད་དུ་་་་་
314
-
-
-
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བཙུན་མོ་དམ་པ་ཁྱོད་ལ་རྒྱལ་པོའི་གསུང་གི་གདམས་པ་ཅི་འདྲ་བ་་་
ཡོད། བཙུན་མོས་སྨྲས་པ། སྔོན་ཆད་ནི་འགའ་ཡང་མེད་དེ་ད་ངས་
དྲི་བར་བྱའོ། །ཞེས་སྨྲས་ཏེ། བཙུན་མོ་དམ་པ་ཟས་ཀྱི་ཁང་བ་ནས་
ཕྱིར་བྱུང་སྟེ་རྒྱལ་པོའི་མདུན་སར་འོང་ནས་སྨྲས་པ། འདི་ལྟར་
བསྙུན་འཚལ་ཞིང་སྙུན་ནས་རིང་མོ་ཞིག་ལོན་པ་འདིའི་མཐའ་ནི་མི་
ཤེས་སོ། །རྒྱལ་པོས་སྨྲས་པ། སྔོན་ངའི་ཡབ་རྒྱལ་པོ་རྒྱལ་སྲིད་ལ་
དབང་བྱེད་པ་དེའི་ཚེ་ང་དང་པོར་བྱིས་པ་ནིའུ་ལྡངས་རྣམས་དང་་་་
ལྷན་ཅིག་སྒྱུ་རྩལ་ལ་མཁས་པར་བསླབས་ཏེ་གཞོན་ནུར་གྱུར་པ་ལ་་་་
ལོ་དང་ཟླ་བས་ཤེད་བྱེ་བ་དང་དཔུང་གི་ཚོགས་དང་ལྷན་ཅིག་རྔོན་་་
ལ་དགའ་ཞིང་རྔོན་གྱི་རྩེད་མོས་རི་དྭགས་ཉེས་མེད་བགྲང་བ་ལས་
འདས་པ་ཞིག་ངས་བསད་པ་ད་དྲན་ནོ། །གནོང་ངོ༌། །ད་ནི་མི་
གསོན་ཏེ་འཆི་བའི་དུས་དང་ཉེས་སོ། །ཞེས་སྨྲ་ཞིང་ངུས་པ་དང་།
བཙུན་མོས་སྨྲས་པ། ལྷས་དེ་ཙམ་དུ་བྱ་བ་མ་ཡིན་པ་རྣམ་སྨིན་
གནག་པར་དཀའ་བ་ནི་བག་མེད་པ་ལས་བྱུང་བ་སྟེ་ལས་ཀྱི་རྣམ་་་་་
པར་སྨིན་པ་ནི་ཕྱི་རོལ་གྱི་སའི་ཁམས་ལ་སྨིན་པར་མི་འགྱུར། ཆུའི་
ཁམས་ལ་སྨིན་པར་མི་འགྱུར་ཏེ་བྱེད་པ་པོ་རང་ཉིད་ལ་འབབ་ཅིང་་་
འགོ་བ་འདི་ཡིན་ན་ད་ནོངས་པ་ལ་ནོངས་པར་ཤེས་པ་འདིས་ཁྱོད་་་
ཀྱི་སྒྲིབ་པ་བྱང་བར་གྱུར་ཅིག ཞེས་སྨྲ་ཞིང་གསེར་གྱི་བྱེ་མ་འཐོར་
315



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བར་བྱས་སོ། །དེ་ཡང་། བསགས་པ་ཀུན་གྱི་མཐའ་འཛད་ཅིང་། །
བསླང་བའི་མཐའ་མ་འགྱེལ་བར་འགྱུར། །འདུས་པའི་མཐའ་མ་
འབྲལ་བ་དེ། །གསོན་པའི་མཐའ་མ་འཆི་བ་ཡིན། །དེ་ནས་རིང་
བོར་མ་ལོན་པར་རྒྱལ་པོ་ནད་ཀྱི་དབང་དུ་གྱུར་པ་ནད་ཀྱི་རྗེས་སུ་་་་
འགྲོ་བ། དཔེར་ན། སྐྱེས་བུ་སྟོབས་དང་ལྡན་པའི་སྤར་བའི་ནང་དུ་
བྱ་ཐི་བའི་ཕྲུ་གུ་རྩེད་མོའི་ཟོལ་གྱིས་བཟུང་ཞིང་བསད་པ་བཞིན་དུ་་་
རྒྱལ་པོ་མི་རྟག་པའི་དབང་དུ་གྱུར་ཅིང་ནད་ཀྱི་ཟོལ་གྱིས་བཟུང་་་་་་
ཞིང་ཤི་བར་གྱུར་ཏོ། །བཙུན་མོའི་འཁོར་མྱ་ངན་གྱིས་ལག་ནས་རྔ་
པ་ཊ་ཧ་ལྷུང་བ་མཐོང་ཞིང་། ཆོ་ངེའི་སྒྲ་གནས་གཙང་མའི་ལྷ་ཞིག་
གིས་མཐོང་ནས་ཚིགས་སུ་བཅད་པས་སྨྲས་པ། འཁོར་བ་སྒྱུ་མའི་
རྒྱལ་སྲིད་ལ། །རྨི་ལམ་ཡུན་དུ་དབང་བྱས་ནས། །མི་རྟག་གླང་བོའི་
ལག་པ་ཡིས། །དེ་རིང་འབངས་དང་མཚུངས་པར་བཟུང༌། །ཞེས་
སྨྲས་སོ། །
འཇིག་རྟེན་ན་སྐྱེ་བོ་རིགས་མཐུན་གྱི་བྱ་བའི་རིམ་པ་སྔ་མ་སོང་་་
བའི་ཕྱི་བཞིན་ཕྱི་མ་ཡང་ལམ་དེ་ཉིད་ནས་འགྲོ་བར་འགྱུར་བ་འདི་་་
ལྟ་སྟེ། མྱ་ངམ་གྱི་ཐང་དུ་རི་དྭགས་སྐོམ་པས་གདུངས་པ་སྔ་མ་སྨིག་
རྒྱུ་དག་འབབ་ཆུར་འཁྲུལ་ཏེ་འཐུང་དུ་འགྲོ་བའི་ཕྱི་བཞིན་རི་དྭགས་
ཀུན་འགྲོ་བ་དེ་བཞིན་དུ། སྔོན་ཡུལ་མ་ག་དྷ་དང་ཉེ་བའི་ཡུལ་
316
，



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འགའ་ཞིག་ཏུ་ཀུན་ཏུ་རྒྱུ་རྣམས་དང་། གཅེར་བུ་བ་རྣམས་དང་།
བྲམ་ཟེ་དག་གི་རྗེས་སུ་སློབ་པ་སྲིད་རྩེའི་བར་གྱི་གོ་འཕང་འདོད་པ་་
ཁ་ཅིག་ལོ་བཅུ་གཉིས་སུ་ཟས་ཀྱི་དཀའ་ཐུབ་གདུང་བས་ལུས་ཀྱི་་་་་
སྡུག་བསྔལ་དང་དུ་ལེན་པ་ཆུ་སྐྱར་དཀར་བོ་བཞིན་དུ་རྐང་བ་ཡ་་་་་
གཅིག་གིས་འགྲེང་བ་དེ་ལོ་བཅུ་གཉིས་འདས་པའི་འོག་ཏུ་སློབ་མ་་་
ཀུན་གྱིས་ཕྱག་བྱས་ནས་དཀའ་ཐུབ་ལས་གྲོལ་བ་དེ་ཡུལ་གང་དུ་་་་་
འགྲོ་བའི་ཕྱི་བཞིན་སློབ་མའི་ཚོགས་འགྲོ་བར་བྱེད། བརྟུལ་ཞུགས་
ཀྱི་ཁྱད་པར་ཅི་དང་ཅི་འདྲ་བ་དེ་འདྲར་བྱས་ཏེ་འདི་སྐད་དུ། ཡུ་
བུའི་མཁན་པོ་ཚངས་པར་སྤྱོད་པ་གཙང་སྦྲ་ལ་གནས་པ་འདི་ནགས་
ཚལ་ནས་ནགས་ཚལ་གཙང་མར་འགྲོ་བར་བྱེད་པ་རིལ་བ་དང་།
ཤིང་ཤུན་གྱིས་ཆོག་ཤེས་པ་ལུས་ཀྱི་མཐར་ཚངས་པའི་གོ་འཕང་་་་་་་
མངོན་དུ་བྱེད་པ་འདི་ལྟ་བུ་ནི་འཇིག་རྟེན་གསུམ་ན་མེད་དོ། །ཞེས་
སྨྲ་བར་བྱེད། ཁ་ཅིག་ནི་ངོ་བོ་ཉིད་རྒྱུར་སྨྲ་བ་འཇིག་རྟེན་ཕ་རོལ་
མེད་པར་སྨྲ་བ་ཡང་ཡོད་དེ་འདི་ལས་གཞན་པ་ནི་ལམ་ལོག་པ་ལམ་་
གོལ་བ་སྟེ་གར་ཡང་མི་ཕྱིན་ནོ། ཞེས་སྨྲ་བ་འཕགས་པའི་ཡུལ་ན་
ཡོད་ཅེས་གྲགས་སོ། །
ཡུལ་བྱང་ཕྱོགས་རྒྱ་མཚོ་དང་ཉེ་བ་ཆུ་ཀླུང་དལ་འབབ་ཀྱི་་་་་་་
ངོགས་དེ་ན་སྐྱེ་བོའི་སྔོན་གྱི་ལུགས་ལ་ཕྱག་བྱེད་པ་སྟེ་སྐྱེ་བོ་གང་དག་
317
，，
，
-
-
---



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དུས་ཀྱི་འཆི་བ་མཐོང་ན་དེ་ལ་ནོར་གྱི་བགོ་སྐལ་དང་ཟས་ཀྱི་སྐལ་བ་
སྦྱིན་པར་བྱེད། གོས་ཀྱི་སྐལ་བ་བྱིན་པའི་ལུགས་དེས། ཕོ་བྲང་
འཁོར་བས་གོས་ཀྱི་བང་བ་ཁ་ཕྱེ་སྟེ་རྒྱལ་པོ་འཇིག་རྟེན་ཕ་རོལ་ཏུ་་་་
སོང་བ་དེའི་ཕྱི་བཞིན་དུ་འགྲོ་བ་དགེ་བར་རློམ་སྟེ། དར་གྱི་གོས་
རིན་ཐང་ཆེ་བ་ལྔ་བརྒྱ་ནི་མེར་བསྲེག དར་གྱི་གོས་རིན་ཐང་ཆེ་བ་
ལྔ་བརྒྱ་ནི་ཆུ་བོ་དལ་འབབ་ཏུ་བོར་བར་བྱེད། དེ་བཞིན་དུ་རྒྱུན་
དང་ནོར་དང་ཟས་ཀྱི་རྣམ་པ་མང་པོ་མེར་བསྲེག་པར་བྱེད། ཆུ་བོ་
དལ་འབབ་ཏུ་འདོར་བར་བྱས་ཏེ་ཕོ་བྲང་འཁོར་བ་སླར་རང་ཁྱིམ་་་
དུ་འོང་བའི་ཞར་ལ་གཏམ་གླེང་བ་འདི་ལྟ་སྟེ། ཡུ་བུའི་རྒྱལ་པོ་
འཇིག་རྟེན་ཕ་རོལ་ཏུ་སོང་བ་དེའི་རྗེས་ཀྱི་དགེ་བ་གྱ་ནོམ་པ་ནོར་་་་
དང་རྒྱན་དང་ཟས་རྣམ་པ་མང་པོ་དང༌། དར་གྱི་གོས་རིན་ཐང་ཆེ་
བ་ལྔ་བརྒྱ་ནི་མེར་བསྲེག་དར་གྱི་གོས་རིན་ཐང་ཆེ་བ་ལྔ་བརྒྱ་ནི་ཆུ་་་
བོ་དལ་འབབ་ཏུ་བོར་བ་དེ་རིང་གི་དགེ་བ་རྣམ་པར་དག་པ་འདི་ལ་
ནི་ལྷ་རྣམས་མགུ་བར་གྱུར་ཏོ། །ཞེས་སྨྲས་སོ། །དེའི་ཚེ་ནམ་མཁའ་
ནས་ལྷ་ཞིག་གིས་ཚིགས་སུ་བཅད་པས་སྨྲས་པ། རྨོངས་པ་མི་མཁས་
སྐྱེ་བོ་འགའ། །སྲིན་བུའི་རྗེས་ཀྱི་ཡི་གེ་ལ། །ཡིད་ཆེས་ལམ་ནི་གོལ་བ་
འདིས། །སྐྱེ་བོའི་འབད་པ་བརྒྱས་རྙེད་པ། །གོས་དང་ཕྲེང་བ་རྣམ་
མང་པོ། །ཆུ་བོའི་ནང་དུ་བོར་བ་འདི། །དགེ་བར་རློམ་པ་རྨོངས་
318



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པའི་བློ། །ཞེས་སྨྲ་ཞིང་སྨོད་པར་བྱེད་དོ། །དེ་ལ་འདི་སྐད་ཅེས་བྱ་སྟེ།
རྒྱལ་སྲིད་འབྱོར་བ་ཀུན་ལས་ལྷག་པའི་དཔལ། །བཙུན་མོའི་འཁོར་
དང་ཕོ་བྲང་འཁོར་ཀུན་དང་། །སྐྱེ་བོ་བྱེ་བ་སྟོང་གི་ནང་ནས་ད། །
མི་ཡི་གཙོ་བོ་གྲོགས་མེད་གཅིག་པུ་འདི། །ཡང་བྲན་བཞིན་དུ་མི་
རྟག་སྲིན་པོས་བཟུང་། །ཚོར་བ་སྡུག་བསྔལ་བརྒྱ་ཡིས་ཉོན་མོངས་པ།
མི་བཟོད་འཇིག་རྟེན་ཕ་རོལ་སར་འགྲོ་བ། །འགྲོ་བ་གང་དུ་ལས་ཀྱི་
ལྷག་མ་ཡི། །རྒ་ཤི་མྱ་ངན་བརྒྱ་ཡིས་འོ་དོད་འབོད། །ད་དུང་སྲིད་
པའི་སྡུག་བསྔལ་བསྟེན་འཚལ་ལོ། །རྒྱ་བར་གྱུར་པ་རུས་སྦལ་རྒན་པོ་
ལྟའི། །ལུས་ནི་རྙིངས་ཤིང་ཉམ་ཆུང་མཐར་རྒུད་པ། །ཆུ་འཐུང་གླང་
བོའི་རྣམ་པ་དག་དང་མཚུངས། །ཚེ་འདི་གནོད་མང་རླུང་ནང་མར་
མེ་གཡོ། །ཉིན་ཞག་གོམ་པའི་གྲངས་ཀྱིས་འགྲོ་བ་འདི། །གང་དུ་
སོང་ནས་སླར་བཟློག་མི་འགྱུར་བ། །འཆི་བ་དུས་ཀྱི་ཁ་ནང་ལྷུང་
བར་འགྱུར། །ཡུལ་ལ་མངོན་ཞེན་དམུས་ལོང་ངལ་གསོ་མེད་པ་དེ། །
འདི་ནི་སང་བྱ་དེ་འོག་འདི་དང་འདི་ལྟ་བུ། །ངེས་པར་བྱ་སྙམ་
བསམ་བརླག་རེ་བ་བཟློག་དཀའ་བ། །རི་ལས་འབབ་པའི་འབབ་
ཆུའི་རྒྱུན་དང་མཚུངས་པ་དེ། །ཅི་ཞིག་ལྟར་ན་འཚོ་བ་འཕྲོག་བྱེད་
གཤིན་རྗེ་ཡི། །ལག་ན་བེ་ཅོན་ལྕི་བས་བསྣུན་ཞིང་རབ་བསྣུན་ཏེ། །
གད་རྒྱངས་སྒྲོག་བྱས་འགྲོ་བ་ངན་འགྲོར་འཁྲིད་པར་གྱུར། །དར་ལ་
319



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བབ་པའི་སྙེམས་དང་ཁེངས་པའི་བག་མེད་པ། །རྒ་ཤི་མེད་ལྟ་རྒྱུ་
དང་འབྲས་བུ་ཡིད་ཆེས་མེད། །བློ་ངན་དེ་ནི་ནད་ཀྱི་ལྕགས་ཀྱུས་
ཉེར་དྲངས་ཏེ། །འཆི་བའི་ལམ་དུ་མི་རྟག་སྲིན་ངོ ས་བདའ་བར་
འགྱུར། །འཁོར་བ་དེ་འདྲ་མཐོང་བས་ཡིད་བྱུང་སྟེ། །མི་མེད་ནགས་
སུ་བསེ་རུ་ལྟ་བུར་ད། །གཅིག་པུར་ཤིང་དྲུང་གཙང་མར་གནས་
འཆའ་ཞིང་། །རི་དྭགས་ཁྱུ་མང་བག་ཡངས་རྩེ་བ་ཡི། །འདུ་འཛིས་
དབེན་པར་ཡུན་རིང་གནས་འཆའ་འོ། །འཇིག་རྟེན་དབང་ཕྱུག་
གིས་དེ་སྐད་ཅེས་སྨྲས་པ་དང་། སྦྱངས་པའི་ཡོན་ཏན་དང་ལྡན་པ་
རྣམས་ཀྱི་མཆོག་ཀུན་ཏུ་བཟང་བོ་རབ་ཏུ་དགའ་བ་དང་ཡིད་མགུ་་་
བར་གྱུར་ཏེ་དེ་ཆོས་ལ་གུས་པ་ཆེན་པོས་སྟན་ལས་ལངས་ནས་ཐལ་་་
མོ་སྦྱར་ཏེ་ཉེ་བར་བཏུད་ནས་ཚིགས་སུ་བཅད་པའི་དབྱངས་ཀྱིས་་་་
བསྟོད་པ། དེ་རིང་ལྷ་དང་བཅས་པའི་འཇིག་རྟེན་ན། །ཆོས་ཀྱི་ཆར་
ཆེན་བསིལ་བ་འདི་ཕབ་སྟེ། །རྒྱལ་བའི་མྱུ་གུ་གྲངས་མེད་མགུ་བར་
བྱས། །ལྷ་དང་གྲུབ་པ་རིག་འཛིན་མི་འམ་ཅི། །བདུད་དང་ཚངས་
པ་དྲི་ཟ་གྲུལ་བུམ་དང་། །ལྟོ་འཕྱེ་སྲིན་པོ་ལྷ་མིན་གནོད་སྦྱིན་མང་། །
ཆོས་ཀྱི་རྔ་ཆེན་སྙན་པར་གྲགས་འདི་ལ། །ཉན་ཞིང་དད་པའི་མེ་
ཏོག་འཐོར་བར་བྱེད། །མཐའ་ཡས་ཕྱོགས་བཅུ་སྟོང་གི་འཇིག་རྟེན་
ན། །ངེས་འབྱུང་ཆོས་ཀྱི་རྒྱུད་མང་འདི་བསྐུལ་བ། །ཐོས་ནས་འདྲེན་
320



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
པ་རྒྱ་མཚོའི་འཁོར་མདུན་དུ། །བསྟོད་དབྱངས་རྒྱ་མཚོས་ཤིས་པ་
བརྗོད་པར་འགྱུར། །ཅེས་སྨྲས་སོ། །
སྐྱེས་བུའི་ལས་གཅིག་ཏུ་གནག་པའི་ལས་ཀྱི་བྱུང་བ་ངས་ཐོས་་་
པ་གཞན་ཡང་འདི་ལྟ་སྟེ། མ་དུལ་གླང་ཆེན་འགྲོ་འོང་གིས། །རྫིང་
བུ་རྙོག་བྱེད་མེ་ཏོག་དང༌། །བུང་བ་ལྷན་ཅིག་ཉམས་པར་བྱེད། །སྐྱེ་
བོ་ལམ་གོལ་བླུན་པོ་ཡང༌། །སྔོན་གྱི་བློ་ངན་ལི་དན་རྩིའི་རིགས་
མཐུན་ཀླ་ཀློ་རྒྱ་མཚོའི་ངོགས་སུ་འབྲོས་པར་བྱེད་པ་སྟོང་ཕྲག་བརྒྱ་་་
ལམ་ལོག་སྟེ་ཤུལ་ལམ་རིང་བོ་མྱ་ངམ་གྱི་ཐང་དུ་ཟས་མེད་པ་བཞོན་་
པ་མེད་པར་གཞུའི་མཁར་བ་ལ་བརྟེན་ཅིང་ངལ་གསོ་བ། བྱ་སོ་དོ་
ནག་པོ་དཔུང་བ་བུད་པ་བཞིན་གོམ་པ་འཁྱོར་བོས་འོངས་པ་དེ་་་་་
འཇང་ཡུལ་གྱི་མཐའི་ཉན་རྣ་བས་མཐོང་ནས་མྱུར་བ་མྱུར་བར་་་་་་་
འཇང་ཡུལ་གྱི་རྒྱལ་པོའི་མདུན་སར་སོང་ནས་སྨྲས་པ། ཀླ་ཀློའི་སྐྱེ་བོ་
ལམ་སྟོར་བ་གཞུའི་མཁར་བ་ལ་བརྟེན་པ་བྱ་སོ་དོ་ནག་པོ་དཔུང་བ་་
བུད་པ་བཞིན་དུ་གོམ་པ་འཐེང་བོས་འགྲོ་བ་ཟས་མེད་པ་གྲངས་་་་་་
ལས་འདས་པ་ཞིག་ཟས་ཀྱི་སློང་མོའི་སླད་དུ་འཇང་ཡུལ་གྱི་མཐའ་་་
ན་མཆིས་སོ། །ཞེས་སྨྲས་པ་དང༌། རྒྱལ་པོས་སྨྲས་པ། ཟས་མེད་པ་
ལ་ཟས་བྱིན་པར་རིགས་ཏེ་གྲོང་ཁྱེར་ལས་ཟས་བསྡུས་ཏེ་ཕོ་བྲང་་་་་་
འཁོར་གྱི་འབངས་ཀྱིས་བྱིན་པར་བྱོས་ཤིག ཟས་བྱིན་ནས་མྱུར་
321



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བར་ཕྱོགས་གཞན་དུ་སོངས་ཤིག་སྨྲ་བར་བྱོས། ཟས་ཀྱི་སྦྱིན་པ་ཉུང་
བ་དང་ཕྱིས་ན་གལ་ཏེ་སྒོ་དྲུང་དུ་འོངས་ཏེ་སློང་མོ་བ་མང་པོའི་འོ་་་
དོད་ངས་ཉན་པར་མི་འདོད་ཀྱི་མྱུར་དུ་བྱིན་ཅིག ཅེས་སྨྲས་པ་
དང་། ཕོ་བྲང་འཁོར་བ་དང་བློན་པོའི་གཙོ་བོ་ཀུན་ཡིད་མ་རངས་
ཏེ་ཅང་མི་སྨྲ་བར་ཕྱི་རོལ་ཏུ་སོང་ནས་གཏམ་གླེང་བ། རིགས་ངན་
ཀླ་ཀློ་ལམ་སྟོར་བ་མུ་ཁུ་ལེའི་དམག་གིས་ཕྱི་ནས་བདའ་བཞིན་པ་བྱ་་
སོ་དོ་ནག་པོ་དཔུང་བ་བུད་པའི་ཁྱུ་བཞིན་དུ་ཡུ་བུའི་ཡུལ་གྱི་མཐའ་
ན་ཟས་སློང་བ་འདི་ལ་ཟས་ཀྱི་ལྷག་མ་བྱིན་པར་འོས། ཞེས་སྨྲས་ཏེ།
ཆང་སྐྱུར་པོ་དང་འབྲས་ཆན་དང་སྐྲུན་པ་བསྲེས་པ་མང་པོ་སྦྱིན་་་་་་
པར་བྱས་སོ། །དེ་ནས་ཉི་མ་གཞན་པ་ལ་རྒྱལ་པོས་ཉན་རྣ་བ་བོས་
ཏེ་སྨྲས་པ། རིགས་ངན་ལམ་སྟོར་བ་ཀུན་གང་དུ་སོང་། སྨྲས་པ། ད་
དུང་ཟས་སློང་གི་མི་འགྲོའོ། །རྒྱལ་པོས་སྨྲས་པ། ཟས་མང་དུ་བྱིན་
ལ་ཐོངས་ཤིག གྲོང་ཁྱེར་བས་ཟས་སྔར་བས་ཉིས་འགྱུར་གྱིས་མང་
བ་བསྡུས་ནས་བྱིན་ནོ། །ཡང་ཉི་མ་གཞན་པ་ལ་རྒྱལ་པོས་ཉན་རྣ་བ་
བོས་ཏེ་སྨྲས་པ། རིགས་ངན་གྱི་ཚོགས་ད་ཡུལ་གང་དུ་སློང་མོའི་ཕྱིར་
སོང་། ཉན་རྣ་བས་སྨྲས་པ། གྲོང་ཁྱེར་བས་ཟས་སྔར་བས་ཉིས་
འགྱུར་གྱིས་མང་བ་བྱིན་ན་འགྲོ་མི་འདོད་དོ། །རྒྱལ་པོས་སྨྲས་པ།
ཟས་ཕྱི་མ་བས་ཉིས་འགྱུར་གྱིས་མང་བ་བྱིན་ཅིག ཟས་ཕྱི་མ་བས་
322



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཉིས་འགྱུར་གྱིས་མང་མ་བྱིན་ན་ཟས་བླངས་ཏེ་ཅི་ཡང་མི་སྨྲ་བར་ངོ་
འཛུམ་གནག་སྟེ་འདུག་པའི་སྐབས་དེ་ཉན་རྣ་བས་རྒྱལ་པོ་ལ་གླེང་་་་་
བར་རྔོ་མ་ཐོགས་ནས་བསམས་པ། གྲོང་ཁྱེར་བས་ཟས་ལན་གསུམ་
དུ་བསྡུས་ཏེ་བྱིན་པ་ད་དུང་ཟས་ལ་སྡོད་ཅིང་སློང་མོ་བ་འདུག་གོ་་་་
ཞེས་གཏམ་གླེང་ན་རྒྱལ་པོས་ཆད་པས་བཅད་དུ་འོང་གི དེ་བས་
བློན་པོའི་གཙོ་བོ་ལ་གླེང་བར་བྱའོ་སྙམ་སྟེ། །བློན་པོ་རྒན་པོ་ལ་སྨྲས་
པ། རྒྱལ་པོའི་བཀས་གྲོང་ཁྱེར་ཆེན་པོ་འདི་ལས་ཟས་ལན་གསུམ་དུ་
བསྡུས་ཏེ་བྱིན་ན་ད་རིགས་ངན་མ་རབས་མང་པོ་འདུག་པ་འདི་ད་་་་
དུང་ཟས་འདོད་ཅིང་ངོ་འཛུམ་གནག་སྟེ་འདུག་ཅེས་སྨྲས་པ་
དང༌། བློན་པོའི་གཙོ་བོ་རྒན་པོ་སྨ་ར་ཁྲ་བོ་དེ་རབ་ཏུ་ཁྲོས་ཏེ་རུས་
སྦལ་གྱི་གཉེར་མ་འདྲ་བའི་མཆིལ་ལྷམ་བགོས་པ་དེ་རྐང་བ་གཡས་་་་
པ་ལན་གསུམ་དུ་ས་ལ་བརྡབ་ཅིང་སྨྲས་པ། རིགས་ངན་ཟས་ལ་ཆོག་
མི་ཤེས་པ་དགྲ་བོས་བསད་པའི་ལྷག་མ་འདིའི་གཏམ་རྒྱལ་པོ་ལ་་་་་་
གླེང་བས་ཅི་ཞིག་བྱེད། སང་ནམ་ཐོ་རངས་ཀྱི་དུས་ལ་ངས་རྔ་བོ་ཆེ་
སྔར་བས་གྲངས་མང་བར་བརྡུངས་ཏེ་དཔུང་བཏང་ནས་རྒྱ་མཚོའི་་་
ཕྱོགས་ཀྱི་ལམ་བསྟན་པར་བྱའོ། །བློན་པོ་རྒན་པོ་མཚན་མོ་གཉིད་
དང་བྲལ་བ་དེས་ནམ་ཐོ་རངས་ཀྱི་དུས་ན་རྔ་བོ་ཆེ་སྔར་བས་གྲངས་་
མང་བར་བརྡུང་བ་དང་གྲོང་ཁྱེར་དང་གྲོང་བརྡལ་གྱི་སྐྱེ་བོའི་ཚོགས་
323



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གང་དུ་རུ་དར་ནག་པོ་རླུང་གིས་བསྐྱོད་པ་དེ་ན་འདུ་ཞིང་མཚོན་་་་་་
རྣམས་བདར་བར་བྱེད་པ་དཔུང་གི་གཙོ་བོས་ཁ་ལོ་བསྒྱུར་ཏེ་ལམ་་་་
པོ་ཆེར་འགྲོ་བ་རིགས་ངན་ཀླ་ཀློའི་ཉན་རྣ་བས་མཐོང་ནས་དཔུང་་་་་
གི་གཙོ་བོ་ལ་སྨྲས་པ། རྩྭའི་གོས་བགོས་པ་གྲོང་ཁྱེར་དང་གྲོང་བརྡལ་
བ་ཉ་བའི་དཔུང་གིས་ཉེ་བར་འོངས་ཏེ་མཚོན་རྣམས་འཕྱར་ཞིང་་་་
སྨོད་པར་བྱེད་པའི་ཀུ་ཅོའི་སྒྲ་ཐོས་སམ། དེས་ཚིགས་སུ་བཅད་པས་
སྨྲས་པ། རི་ཡི་གླང་ཆེན་ལུས་རྒུད་པ། །ནགས་ཀྱི་སྤྲེའུའི་སྤྱི་བོ་ལ། །
ཞོན་ནས་ཐལ་མོས་བསྣུན་པ་ཡི། །བརྙས་པ་ཀུན་བཟོད་གླང་བོ་དེའི།
དུལ་བའི་རྣམ་འགྱུར་ཅི་ཞིག་འདྲ། །སྔོན་ཡུ་བུའི་བྲན་གྱི་ཡང་བྲན་
དུ་འོས་པ་ཉ་བའི་དཔུང་འདིས་ལམ་བཀག་སྟེ་མཁའ་ལྡིང་ཀླུ་ལ་་་་་་
སྡོད་པ་བཞིན་དུ་རི་བོའི་སྟེང་ནས་བལྟ་ཞིང་བག་བརྐྱང་སྟེ་འདུག་་་་
པ་མཐོང་ངམ། །རིགས་ངན་གྱི་གཙོ་བོས་མཐོང་ནས་བཞིན་འཛུམ་
པར་གྱུར་ཏེ་སྨྲས་པ། རྩྭ་ཡི་ཡ་ལད་བགོས་བྱས་ཏེ། །ཉ་རྣམས་
འཇིག་བྱེད་ལྕགས་ཀྱུ་ཡི། །མཚོན་ཆ་བཟུང་ནས་ཉ་བའི་དཔུང་། །
དེ་རིང་གཡུལ་དུ་ཞུགས་པ་འདི། །ཡ་མཚན་ཀུན་ལས་ཡ་མཚན་ཆེ། །
དེ་སྐད་ཅེས་སྨྲས་ནས། ཡང་སྨྲས་པ། དེ་རིང་གི་ཉི་མ་ཕྱི་དྲོའི་དུས་
ལ་ཉ་བའི་དཔུང་འདི་བདའ་བར་བྱས་ན་སྐྱེ་བོ་མི་བསྲུན་པ་འདི་་་་
དག་བང་མགྱོགས་པས་རྩྭའི་ཁང་བ་ལས་ནོར་དང་ཟས་བླངས་ཏེ་་་་
324



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ནགས་ཚལ་མཐའ་མེད་དུ་འབྲོས་པ་ལྟ་མཆིས་ཀྱི་མ་ལ་སང་ནམ་་་་་་
ལངས་པ་དང་ཡུ་བུའི་དཔུང་གིས་ཕྱོགས་ཀུན་བསྐོར་ཏེ་སྐྱེ་བོ་འདི་་་
དག་ལུས་མ་རྨས་མ་ཉམས་པར་བཟུང་བར་བྱས་ཏེ་འདི་དག་ཁྱིམ་་་་
གྱི་འབྲས་ས་ལུའི་ཟས་དང༌། ཟས་ཀྱི་རིགས་དང་། བཏུང་བ་དང༌།
ནོར་ཅི་ཡོད་པ་སྐྱེ་བོ་འདི་དག་ལ་བོང་བུ་བཞིན་དུ་བཀལ་ཏེ་ཕྱི་ནས་
བདའ་བར་བྱ། ཡུལ་གང་དུ་ཞག་རེའི་གནས་མལ་འཆའ་བ་དེ་ན་ཆུ་
ཤིང་འཚོལ་བའི་འབངས་ཀྱི་བྱ་བ་བྱེད་པ་འདི་ལྟ་བུ་ནི་ཕྱིས་ནས་་་་་་
རྙེད་པར་དཀའོ། །དེ་རིང་བག་ཡངས་སུ་ངལ་གསོ་བའི་གོ་སྐབས་
བྱིན་ཅིག ཅེས་དཔུང་གི་ཚོགས་ལ་བགོ་བར་བྱས་སོ། །དེའི་མཚན་
མོའི་ཐུན་གཉིས་པ་ལ་སྐྱེ་བོ་མཁས་པ་ཞིག་ཡོད་པ་དེ་འདི་སྙམ་དུ།
ངའི་ཁྱིམ་གྱི་ནོར་དང་འབྲུའི་བང་བ་དང༌། ཆུང་མ་དང་། ཉེ་དུ་
དང་། འབངས་རྣམས་ད་ལྟ་བདེ་བའི་ལོངས་སྤྱོད་ཀྱིས་འཚོ་ན། ད་
རྒྱལ་པོའི་བློན་པོ་རྒན་པོ་མི་མཁས་པ་འདིས་རིགས་ངན་གྱི་དཔུང་་་་
དང་གཡུལ་འགྱེད་པ་འདིས་སྲོག་ལ་ཐེ་ཚོམ་དང་ཁྱིམ་གྱི་དཔལ་གང་
ཡིན་པ་ནི་གཞན་གྱི་ལོངས་སྤྱོད་དུ་མི་འགྱུར་གྲང་སྙམ་སྟེ་ཡིད་མི་་་་་
བདེ་བས་ལག་པ་འགྲམ་པ་ལ་གཏད་དེ་འདུག་པ་དེའི་ཉེ་དུ་ཞིག་་་་་་
གིས་མཐོང་ནས། ཀྱི་ནང་རྗེ། ཅིའི་སླད་དུ་མྱ་ངན་བྱེད། སྨྲས་པ།
སང་ནམ་ལངས་ནས་རིགས་ངན་དང་གཡུལ་འགྱེད་ན་སྲོག་གི་འཚོ་་
325



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བ་ནི་ཁྲས་དེད་པའི་བྱིའུ་བཞིན་གསོན་པར་དཀའོ། །ཁྱིམ་གྱི་ནོར་
དང་འབྲུའི་བང་བ་ནི་གཏམས་པའི་ནོར་བཞིན་སྐྱེ་བོ་གཞན་གྱིས་་་་
བདག་གིར་བྱེད། ཉེ་དུས་སྨྲས་པ། འོ་ན་ངས་ཐབས་ཀྱི་ཁྱད་པར་
བསྟན་ཏེ་སྡུག་བསྔལ་འདི་ལས་ཐར་བར་བྱའོ། །ཞེས་སྨྲས་སོ། །དེས་
མཚན་མོའི་ཐུན་གསུམ་པ་འདས་པ་དང་རིགས་ངན་གྱི་དཔུང་གིས་་
ཕྱོགས་ཀུན་བསྐོར་བ་མ་མཐོང་ངམ་ཞེས་ཆོ་ངེའི་སྒྲ་ཆེན་པོ་ལན་་་་་
གསུམ་དུ་འོ་དོད་བོས་པ་ཐོས་ནས་དཔུང་གི་ཚོགས་ཕྱོགས་ཀུན་ཏུ་་་
བྲོས་ཤིང་བྱེར་བ་དང་། ཁྱིམ་བདག་མཁས་པ་ཉེ་དུ་བློ་གསལ་བ་
དང་ལྷན་ཅིག་ཁྱིམ་དུ་འོངས་ནས་ནོར་གྱི་དབྱིག་དང་ཟས་དང་གོས་
དང་རྒྱན་རྣམས་བཟུང་ནས་མཚན་མོ་དེ་ཉིད་དུ་ནགས་ཚལ་ཆེན་་་་་
པོའི་ནང་དུ་བདེ་བར་འདུག་གོ །དེ་ནས་ནམ་ཐོ་རངས་ཀྱི་དུས་ནས་
འཇང་ཡུལ་བའི་སྐྱེ་བོ་ཕལ་བོ་ཆེ་ཁྱིམ་དུ་འོངས་ནས་ནོར་གྱི་དབྱིག་་་
དང་ཟས་དང་གོས་རྣམས་བཟུང་སྟེ་ནགས་སུ་བྲོས་སོ། །དེ་ནས་མི་
མཁས་པ་ཁ་ཅིག་འབྲས་ས་ལུའི་བང་བ་ལས་བྲེ་བོ་ཆེས་གྲངས་་་་་་་
འདྲེན་པར་བྱེད་དེ། སྣོད་ཀྱིས་བཅུ་བའི་བྱ་བས་གཡེངས་ཏེ་ནམ་
ལངས་པ་ན་རིགས་ངན་ཕྱི་བཞིན་འོངས་པས་བཟུང་ནས་འབྲས་སཱ་་
ལུ་དང་ནོར་གྱི་རིགས་མང་པོ་ཁུར་དུ་བཀལ་ཏེ་བོང་བུ་དང་གླང་
ཁལ་བཞིན་དུ་ཕྱིས་ནས་བདའ་བར་བྱེད། རྒྱལ་པོའི་ཕོ་བྲང་གི་གོས་
326



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཀྱི་བང་བ་ཁ་ཕྱེ་སྟེ་དར་ཟབ་ཀྱི་གོས་རིན་ཐང་ཆེ་བ་བགོ་བར་བྱེད།
རིགས་ངན་ཁ་ཅིག་རིན་པོ་ཆེའི་བང་བར་ཞུགས་ནས། མ་ན་ཧོའི་
སྤོས་སྣོད་དང༌། ཆང་སྣོད་དང༌། ཤིང་ཏོག་གི་སྣོད་དང་། འབྲས་
ཆན་གྱི་སྣོད་དང་། སྦྲང་རྩིའི་སྣོད་དང་། གུར་ཀུམ་གྱི་སྣོད་ཀུན་
བླངས་ནས་ས་གཞི་ལ་རྡེབ་པར་བྱེད། ཆགས་པར་བྱེད། ཉམ་པར་
བྱས། ཟད་པར་བྱས་པ་ནགས་ཀྱི་སྤྲེའུའི་བྱ་བ་དང་མཚུངས་སོ། །
རིགས་ངན་ཁ་ཅིག་ཟས་ཀྱི་ཁང་བར་ཞུགས་ཏེ་འབྲས་སཱ་ལུའི་ཕུང་་་་
བོ་རྣམས་ནི་ཕྱོགས་དང་ཕྱོགས་མཚམས་སུ་གཏོར་བར་བྱེད། ཆང་
གི་བུམ་པ་འགའ་ཞིག་ནི་འཐུང་བར་བྱེད། འགའ་ཞིག་ནི་ས་གཞིར་
འཕོ་བར་བྱེད། གསེར་གྱི་བུམ་པ་དང་དངུལ་གྱི་བུམ་པ་རྣམས་དུམ་
བུར་གཏུབ་པར་བྱེད། རིགས་ངན་ཁ་ཅིག་ནི་རྒྱལ་པོའི་གོས་ཀྱི་ཁང་
བར་ཞུགས་ཏེ་དར་ཁ་དོག་ལྔ་བའི་གོས་རིན་པོ་ཆེ་བགོ་བར་བྱེད། །
དྲི་མར་བྱེད། ཉི་མ་དེ་ཁོ་ན་ལ་མོག་མོག་པོར་བྱེད། ཀླ་ཀློ་ནི་མི་
མཁས་པ་ཉིད་དེ་རིན་པོ་ཆེ་མི་ཤེས་པ། གོས་རིན་པོ་ཆེའི་ཁ་དོག་གི་
དབྱེ་བ་མི་ཤེས་པ། ནོར་ཕལ་པ་དང་ནོར་གྱི་དབྱིག་གི་ཁྱད་པར་མི་
ཤེས་པ། སྐྱེ་བོ་ཡ་རབས་དང་གདོལ་པའི་ཁྱད་པར་མི་ཤེས། སངས་
རྒྱུས་མི་ཤེས། ཆོས་མི་ཤེས། དགེ་འདུན་མི་ཤེས། ཕ་དང་མ་ལ་སྲི་ཞུ་
མི་ཤེས། བ་གླང་དང་གླང་བོ་དང་མ་ཧེ་དང་རྟའི་རིགས་ཀྱི་དབྱེ་བ་
327



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མི་ཤེས། དགེ་བ་མི་ཤེས། མི་དགེ་བ་མི་ཤེས། འཇིག་རྟེན་ཕ་རོལ་མི་
ཤེས། མཐོ་རིས་མི་ཤེས། ངན་འགྲོ་མི་ཤེས། རིགས་ངན་གདོལ་པ་
གཡུལ་ངོར་ཆུ་སྲིན་གྱི་ཁར་འཆིར་འཇུག་ཅིང་གཞན་དག་ལ་འཆི་་་་
བའི་བསྔགས་པ་བརྗོད་པ། དེ་ལས་རིགས་ངན་འགའ་ཞིག་གཡུལ་
དུ་རིགས་ངན་དགྲ་བོས་བསད་པ་མཐོང་བ་དག་གིས་གཏམ་གླེང་བ།
ཀྱི་ཡུ་བུའི་སྐྱེས་བུ་མིང་འདི་ཞེས་བྱ་བ་གཡུལ་དུ་དགྲ་བོས་རལ་གྲིས་
བསད་པ་དང་། མཚོན་རྩེ་གཅིག་པས་བསད་པ་དང་། མདས་
བསད་པ། དེའི་ལུས་ཀྱི་རྣམ་འགྱུར་རུས་སྦལ་ལྟར་ལུས་བསྐུམ་སྟེ་
ཤིའོ། །ཞེས་སྨྲ་བ་ན། དེའི་ཉེ་དུའི་སྐྱེ་བོ་དག་སྐྱེ་བོ་གཞན་དག་དང་
ལྷན་ཅིག་བཞད་གད་སྒྲོག་པར་བྱེད། ཁ་ཅིག་ནི་སྤྲེའུ་ཉི་མ་འདེ་བ་
བཞིན་དུ་གན་རྐྱལ་དུ་ཤིའོ། །ཞེས་ཟེར་བཞད་གད་སྒྲོག་པར་བྱེད།
ཁ་ཅིག་ནི་བླང་ཟས་ཀྱིས་ངོམས་པ་བཞིན་དུ་ལུས་བརྐྱང་སྟེ་ཤིའོ། །
ཞེས་བཞད་གད་སྒྲོག་པར་བྱེད། རིགས་ངན་མ་རབས་དེས་འཇང་
ཡུལ་བའི་ཕྱག་གི་གནས་གསུང་རབ་རྒྱ་མཚོའི་ཚོགས་རྩྭ་བཞིན་དུ་་་་
བསྙིལ་བར་བྱེད། འདམ་བུའི་འདབ་མ་བཞིན་དུ་དུམ་བུ་བརྒྱུར་
གཏུབ་པར་བྱེད། ཏ་ལའི་ལོ་མ་བཞིན་དུ་རླུང་གིས་ཕྱོགས་དང་
ཕྱོགས་མཚམས་སུ་འཐོར་བར་བྱེད། བྱ་ཨག་དང་ཨང་དང་ཁྱིམ་བྱ་
བགྲང་བ་ལས་འདས་པ་བསད་པའི་སྤུ་ལོང་ཕྱོགས་ཀུན་ཏུ་འཐོར།
328
-
-
.-
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཕག་དང་མ་ཧེ་བགྲང་བ་ལས་འདས་པ་བསད་པར་བྱས། ཟ་བར་
བྱེད། ཟད་པར་བྱེད་པ། དཔེར་ན། སྲིན་པོ་ལངྐ་པུ་རིའི་གྲོང་ཁྱེར་
གྱི་མཐའི་རད་རོད་ཀྱི་ས་གཞི་ཁྲག་གིས་སྦགས་པ་ཅི་འདྲ་བ་དེ་་་་་་་
འདྲའོ། །དེའི་དུས་ན་འཇང་ཡུལ་གྱི་བློན་པོ་རྒན་པ་ཤིན་ཏུ་སྐྲག་སྟེ་
ཆུ་ཀླུང་འབྲི་ཆུའི་ངོགས་ན་སྐྱེ་བོ་མང་པོ་དང་ལྷན་ཅིག་ཏུ་འབྲོས་པ་་
འདར་ཞིང་འདྲེད་པའི་རྐང་རྗེས་ཀྱིས་ལམ་པོ་ཆེ་སྣོག་པར་བྱས་པ་་་་
དེའི་ཕྱི་བཞིན་དུ་ཕུག་རོན་ཁྲས་བདའ་བ་དང་མཚུངས་པ་ཆུ་ཀླུང་་་་
འབྲི་ཆུའི་གྲུའི་ནང་དུ་རྟབ་རྟབ་པོས་འདུག་པ་དང་། མཉན་པས་
སྨྲས་པ། འདི་ཙམ་དུ་ངལ་ཞིང་དུབ་པས་འོང་། རྒན་པོས་སྨྲས་པ།
རིགས་ངན་གྱིས་བདའ་བར་བྱས་པས་ངལ། རྒན་པོ་དེ་ནོར་ལ་
བསམ་སྟེ་འབངས་སྟོབས་པོ་ཆེ་ལ་སྨྲས་པ། ངའི་ཁྱིམ་གྱི་བང་བ་
འབྲས་སཱ་ལུའི་གང་བ་ནི་ལུས། གོས་རིན་པོ་ཆེ་མང་པོ་ཡང་ལུས་ན་
ད་ནོར་གྱི་དབྱིག་རའི་རྐྱལ་བ་དངུལ་གྱིས་གང་བ་འདི་སྟོབས་པོ་་་་་
ཆེས་ཤུལ་ལམ་རིང་མོ་ཞིག་ཏུ་རྒྱབ་ཏུ་ཁུར་བ་ད་ཡང་ཁྱོད་ཀྱིས་གྲུའི་
ནང་དུ་འཇུག་པར་བྱོས། གལ་ཏེ་འདི་ཆུ་ཀླུང་གི་ངོགས་སུ་ལུས་ན་
ཕྱིས་ནས་ང་ཤིན་ཏུ་རྒས་ཏེ་འཁར་བ་ལ་བརྟེན་ནས་གྲོང་ཁྱེར་དུ་་་་་
ཉིན་རེ་བཞིན་ཟས་བསློང་བའི་སྡུག་བསྔལ་མི་བཟོད་པ་དེ་འདྲ་བ་་་
འབངས་ཁྱོད་ཀྱིས་མཐོང་བར་འགྱུར་རོ། །ཞེས་སྨྲས་པ་དང་།
329



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འབངས་སྟོབས་པོ་ཆེས་རའི་རྐྱལ་བ་དངུལ་གྱིས་གང་བ་ཕྲག་པ་་་་་་
གཡས་སུ་བཟར་ཏེ་གྲུའི་ནང་དུ་བོར་བ་དང་དེའི་ལྗིད་ཀྱིས་གྲུ་སྐྱེ་བོ་
དང་ནོར་གྱིས་གང་བ་ཆུ་བོའི་ནང་དུ་བྱིངས་པ་དང་། སྐྱེ་བོའི་
ཚོགས་ཆོ་ངེ་སྒྲོག་བཞིན་དུ་ཆུ་བོའི་རྒྱུན་གྱིས་ཁྱེར་བ་མཐོང་ནས་་་་་
བློན་པོ་རྒན་པོའི་འབངས་རྣམས་ཆུ་བོའི་ངོགས་ན་འོ་དོད་འབོད་་་་
བཞིན་གོམ་པ་རྟབ་རྟབ་པོས་རྒྱུག་པ་དེ་ཆུ་ཀླུང་གི་ལྷས་མཐོང་ནས་་་
ཚིགས་སུ་བཅད་པས་སྨྲས་པ། འཁོར་བ་མཐའ་མེད་ཆུ་ཀླུང་ལ། །
ལྷུང་བའི་སྐྱེ་བོའི་ཕྱི་བཞིན་དུ། །ཆོ་ངེའི་འབོད་སྒྲོག་འབངས་ཀྱིས་ད།།
བོས་པ་ནའང་སླར་འོང་མིན། །ཞེས་སྨྲ་ཞིང་སྨོད་པར་བྱེད་དོ། །
དེའི་དུས་ན་རི་བོ་ཏཱ་ལའི་ནགས་ཚལ་གཙང་ཞིང་དབེན་པ་ན་་་
འཇིག་རྟེན་དབང་ཕྱུག་དབེན་པ་བསྟེན་པའི་བསམ་གཏན་གྱི་ཁང་་་
བུ་དང་ཧ་ཅང་མི་རིང་བ་ན་ཀུན་ཏུ་བཟང་པོའི་གནས་ཁང་མཆོག་་་
ཏུ་མཛེས་པ་ཁང་བུ་བརྩེགས་པའི་ནང་དུ། ཡུལ་ཁ་ཆེའི་བཟོ་བོའི་
བཀོད་པའི་ཁྱད་པར་མང་པོས་རབ་ཏུ་མཛེས་པར་བསྐྲུན་པ་བདེ་་་་
བར་གཤེགས་པའི་སྐུ་བརྙན་སྲབ་འཇམ་ཡང་བ་ལྷའི་ན་བཟའི་ཡོན་་་
ཏན་ཚང་བ་དར་གྱི་ན་བཟའ་མང་པོས་ཀླུབ་པར་བྱས་པ། རི་མ་ལ་
ཡའི་ཙན་དན་དཀར་པོ་ལས་གྲུབ་པ་སྤྱན་རས་གཟིགས་ཀྱི་སྐུ་བརྙན་
སྐྱེས་བུའི་ཁྲུ་གང་པ་བཟོ་སྦྱངས་འཇིག་རྟེན་རྣམ་པར་འདྲེན་པ་ངས་
330



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཕྱག་གི་གནས་སུ་བཞེངས་པ། གཞན་ཡང་ཡུལ་དབུས་དང་བལ་པོ་
དང་རྒྱ་གར་ཤར་ནུབ་ཀྱི་ལྷ་རིགས་འགྲོ་བའི་ཕྱག་གི་གནས་བགྲང་་་
བ་ལས་འདས་པ་རྣམས་དང་། གསུང་རབ་རྒྱ་མཚོའི་པུསྟི་ཀ་བགྲང་
བ་ལས་འདས་པ་དང་རྟོགས་པ་བརྗོད་པའི་སྡེ་དང་ཚིགས་སུ་བཅད་
པའི་སྡེ་བགྲང་བ་ལས་འདས་པ་འགྲོ་བའི་ཕྱག་གི་གནས་རྣམས་་་་་་་
དང་། རིང་བསྲེལ་གྱི་སྙིང་པོ་ཅན་མཆོད་རྟེན་རྣམས་ལ་བྱང་ཆུབ་
སེམས་དཔའ་གཉིས་ཀྱིས་དུས་དུས་སུ་མེ་ཏོག་དབུལ་བར་བྱེད། །
དུས་དུས་སུ་ཡོན་ཆབ་འབྲིམ་པར་བྱེད། དུས་དུས་སུ་ཙན་དན་གྱི་
བདུག་སྤོས་ཀྱིས་བདུག་པར་བྱེད། དུས་དུས་སུ་ཤིང་ཐོག་དང་ཞལ་
ཟས་རོ་བརྒྱ་དང་ལྡན་པ་དབུལ་བར་བྱེད། དུས་དུས་སུ་འཇིག་རྟེན་
རྣམ་པར་འདྲེན་པ་ངས་ཡན་ལག་བདུན་པ་རྒྱུད་མང་དང་ལྷན་ཅིག་
དབྱངས་སྙན་པར་བསྐུལ་བར་བྱེད་པ་འཇིག་རྟེན་རྣམ་པར་འདྲེན་་་
པ་དང་། ཀུན་ཏུ་བཟང་པོས་དུས་དུས་སུ་འཁོར་ལ་ཆོས་སྟོན་པ་ནི་
མ་གཏོགས་ཏེ་དབེན་པར་འདུག་པར་བྱེད་དོ། །སྐྱེས་བུ་དབུལ་བོ་
དང་། ཁྱི་དང་། ཁྱིམ་བྱ་དང་། དབུལ་པོ་ཟས་ཀྱི་འཕོངས་པ་རྣམས་
ལ་དུས་དང་དུས་མེད་པར་ཟས་སྦྱིན་པར་བྱེད། སྐྱེ་བོའི་ཚོགས་དགྲ་
དང་ཆོམ་རྐུན་གྱི་འཇིགས་པ་རྣམས་ལ་མི་འཇིགས་པ་སྦྱིན་པ། བདེ་
བ་ལོ་ལེགས་པ་སྐྱེ་བོ་དང་མི་མང་པོས་གང་བ། ས་གཞི་ནེའུ་གསིང་
331



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྔོན་པོ་རྨ་བྱའི་མགྲིན་པའི་མདོག་འདྲ་བ་མནན་ན་ནེམ་བྱེད་པ་་་་་
བཏེགས་ན་སྤར་བྱེད་པ་ཡིད་དུ་འབབ་པ། ཆུ་བྲན་དང་། ལྟེང་ཀ་
དང༌། ཆུ་མིག་བསིལ་བ་དང་། གཡའ་རི་ལ་འབབ་པའི་ཆུ་ལ་བྱ་
གོང་མོས་འཐུང་བ། རི་བོ་ཏཱ་ལའི་སྐྱེད་མོས་ཚལ་གྱི་འབབ་ཆུ་ལ་
གནས་འཆའ་བ་ངང་བ་དང་། མཐིང་རིལ་དང་། གུ་ལིང་དང་། ཐི་
བ་དང༌། ཆུ་སྐྱར་དཀར་པོ་སྐད་སྙན་པར་སྒྲོག་པ་དུ་མས་གང་བ།
ལྗོན་ཤིང་ལ་གནས་མལ་འཆའ་བ་ནེ་ཙོ་དང་བྱ་ངར་དཀར་པོ་དང་་་་
ཁུ་བྱུག་མང་པོས་གང་བ། རྟ་དང༌། བ་གླང་དང༌། བོང་བུ་དང༌།
ར་ལུག་གི་ཁྱུ་མང་པོས་ས་གཞི་བརྒྱན་པར་བྱས་པ་བདེ་བའི་ཡོ་བྱད་
ཀུན་ཚང་བ་རྫོགས་ལྡན་གྱི་དུས་དང་མཚུངས་པ་དེས་མི་ལོ་འགའ་་་་
འདས་པར་གྱུར་ཏོ། །ཀུན་ཏུ་བཟང་པོས་སྨྲས་པ། སྐྱེ་བོའི་འབྱོར་པ་
དང་བདེ་བ་རྟག་པ་མ་ཡིན་པ་མདང་གི་རྨི་ལམ་བཟང་པོ་དང་་་་་་
མཚུངས་པ་འདི་ཡུལ་དབུས་དང་མཐའ་འཁོབ་པ་ཀུན་གྱི་སྟེ་འཇང་་
ཡུལ་བ་ཁོ་ན་ནི་མ་ཡིན་ནོ། །འཇིག་རྟེན་རྣམ་པར་འདྲེན་པས་སྨྲས་
པ། དེ་དེ་བཞིན་ཏེ་སྐྱེ་བོ་ལས་མཐུན་གྱི་སྒྲིབ་པ་ནི་མཚུངས་པར་
འགྱུར་བ་ཁོ་ན་ཏེ། རིགས་ངན་དེ་ཕྱོགས་གང་དུ་འགྲོ་བ་དེ་དང་དེ་
དག་ཏུ་བཀྲ་མི་ཤིས་པ། རིམས་ནད་དང་། འགོ་ནད་དང་། འབྲུམ་
བུ་དང༌། ཤུ་བ་དང༌། སྨྱོ་འབོག་དང༌། ལུས་ཤིང་ལོ་ལྟར་འདར་
332
དུས
-
-
-
--
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཞིང་གསོ་བར་དཀའ་བའི་ནད་ཀྱིས་རིགས་ངན་མང་པོ་ལམ་དུ་ཤིའོ།།
རིགས་ངན་དགྲ་བོས་བསད་པའི་ལྷག་མ་དང་ནད་ཀྱིས་ཤི་བའི་ལྷག་
མ་འགའ་གཏམ་གླེང་བ། ཀྱེ་གྲོགས་པོ་དག སྔོན་མུ་ཁུ་ལེའི་དཔུང་
གིས་ཡུ་བུ་རྒྱ་མཚོའི་ནང་དུ་ལུས་ཆུ་སྲིན་གྱིས་ཟ་བ་དེ་སྲིད་དུ་བདའོ།
ཞེས་སྨྲ་བ་དེ་ལྟ་ན་ཡུ་བུ་ཅག་གཡུལ་དུ་སྔོན་ཤི་བ་ནི་བསྔགས་པར་་་་་
འོས་ཏེ་ཅི་ཞིག་འགྱོད། ད་མུ་ཁུ་ལེའི་དགྲ་བོའི་དཔུང་གིས་བལྟ་
བཞིན་དུ་འབངས་དང་མཚུངས་པར་མདུན་ནས་མུ་ཁུ་ལེའི་དགྲ་་་་་
བོའི་དཔུང་གི་ཁ་ལོ་བའི་གདོང་ལ་བལྟ་ཞིང་ཉིན་རེ་ཕྱག་འཚལ་བ་་་
ནི། ཉིན་གྲངས་ཅི་ཙམ་པ་དེ་ཙམ་དུ་ཤི་བའི་སྡུག་བསྔལ་མྱོང་བ་
དང་འདྲ་བ་ནི་མི་བཟོད་དོ། །ཞེས་སྨྲས་ནས། སྔ་མ་རྣམས་ཆུ་ཀླུང་
ལ་སྨྱུག་མའི་ཟམ་པ་བཟོས་ཏེ་བརྒལ་བ་དང་རིགས་ངན་གྱི་དཔུང་་་་
ཕྱི་མ་རྣམས་ཤིན་ཏུ་སྐྲག་པས་འདི་སྙམ་དུ། དེ་རིང་ཡུན་རིང་མོ་
ཞིག་ཏུ་ཆུ་བོའི་ངོགས་ན་དགྲ་ལ་སྟོད་ཅིང་འབོད་པ་བཞིན་དུ་་་་་་
འདུག་འདུག་པ་འདིའི་མཐར་ཅིར་འགྱུར་ཞེས་གཏམ་གླེང་ཞིང་་་་་་
ཡང་སྨྲས་པ། ཆུ་ཀླུང་གི་ངོགས་སུ་དགྲ་བོའི་ཚོགས་ཀྱིས་བདས་ཏེ་
བསད་པའི་ཁྲག་གིས་དམར་བའི་ས་གཞི་ནི་བལྟ་མི་འདོད་ཀྱི་་་་་་
ཡང་རུང་གསོན་ཡང་རུང་བྱ་དོ་སོ་ནག་པོས་ཉ་འཚོལ་བ་བཞིན་དུ་་་
ཆུ་བོ་ལ་འབོག་པར་བྱའོ། །ཞེས་སྨྲས་ཏེ། ཚམ་ཚོམ་མེད་པར་ཆུ་ལ་
333



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འབོག་པ་དང་། དེ་ལས་ཁ་ཅིག་ནི་ཆུ་བོའི་རྒྱུན་གྱིས་ཁྱེར་ཏེ་ཤི་བ་
ནི་བྱ་ནེ་ལེས་སྤྱི་བོ་ལ་ཞོན་པར་བྱེད། ཁ་ཅིག་ནི་རྦ་རླབས་ལ་ཞོན་
ཏེ་འགྲོ་བ་བྱ་སོ་དོ་ནག་པོའི་ལད་མོ་བྱེད་པ་བཞིན་དུ་ཆུ་བོའི་ནང་་་་
དུ་འགྲོ་བ་དེ་ཆུ་ཀླུང་གི་ལྷས་མཐོང་ནས་ཚིགས་སུ་བཅད་པས་སྨྲས་་་
པ། དེ་རིང་མ་རབས་རིགས་ངན་འགའ། །སྐྱེ་བོ་རང་གི་ཉེས་བྱས་
མཐའ། །རྣམ་སྨིན་བཟོད་དཀའ་བཟོད་བྱེད་པ། །སྡུག་བསྔལ་ལྷག་
མའི་ཉོན་མོངས་ལུས། །ཆུ་བའི་རྦ་ཀློང་གཡོ་བའི་ནང༌། །བྱ་ནི་སོ་དོ་
ནག་པོ་བཞིན། །ཞེས་སྨྲ་བར་བྱེད་དོ། །
དེ་ནས་དཔྱིད་ཀྱི་དུས་ལ་བབ་པ་དང་ཉིན་གཅིག་ཕྱི་དྲོའི་དུས་་་
ན་སྐྱེས་བུ་མི་སྡུག་པའི་རྣམ་པ་ལུས་ཀྱི་མདོག་ནག་པ་རྒུར་པོ་ཞིག་་་་
གོམ་པ་རྟབ་རྟབ་པོས་འོངས་ནས་བྱ་ཁྭ་ཏ་ཟས་འདོད་པའི་སྐད་་་་་
ཀྱིས་སྨྲས་པ། འཇང་ཡུལ་གྱི་གྲོང་ཁྱེར་དང་གྲོང་བརྡལ་ཀུན་རིགས་
ངན་གྱི་དཔུང་གིས་བཅོམ་སྟེ་ད་ལྟ་ཆུ་ཀླུང་འབྲི་ཆུའི་ཚུ་རོལ་གྱི་ལམ་་
པོ་ཆེར་འོང་བ་ངེས་པར་ཡུལ་འདི་ཡང་འཇོམས་པར་གདོན་མི་ཟའོ།
ད་ཕྱོགས་གང་དུ་འགྲོ་བའི་ལམ་ཚོལ་ཅིག དེ་སྐད་ཅེས་སྨྲས་པ་
དང་། གྲོང་ཁྱེར་བ་ཀུན་ཕྱོགས་དང་ཕྱོགས་འཚམས་སུ་འབྲོས་པར་
བྱེད་པ་ཀུན་ཏུ་བཟང་པོས་མཐོང་ནས་ང་ལ་སྨྲས་པ། རིགས་ངན་ཀླུ་
ཀློ་ནི་བྱ་བ་དང་བྱ་བ་མ་ཡིན་པ་མི་ཤེས་པ་ཡུལ་འདི་ན་འོང་བ་སྐྱེས་་
334



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བུ་བཞིན་ངན་གྱིས་མཐོང་བ་དེས་རིགས་ངན་འོང་ངོ་རིགས་ངན་ཉེ་
བར་འོང་ངོ༌། །ཞེས་ཁྭ་ཏས་ཟས་མཐོང་བ་བཞིན་དུ་འོ་དོད་ཡང་
ཡང་འབོད་པ་ཐོས་ནས་གྲོང་ཁྱེར་པ་ཀུན་རི་དྭགས་ཀྱིས་རྔོན་པ་་་་་་
མཐོང་བ་བཞིན་ནགས་ཚལ་དུ་བྲོས་ནས་ད་སུ་ཡང་མ་མཆིས་ན་ཡུ་་་
བུ་ཅག་ཕྱོགས་གང་དུ་འགྲོ། འཇིག་རྟེན་རྣམ་པར་འདྲེན་པས་སྨྲས་
པ། འཇིགས་པ་ཆེན་པོ་བརྒྱད་ཀྱི་ནང་ནས་འདི་ནི་རིགས་ངན་ཆོམ་
རྐུན་གྱི་འཇིགས་པ་སྟེ། གང་གནོད་པ་ཉེ་བར་གནས་པ་ལས་རིང་དུ་
འགྲོ་བར་བྱ། རིང་དུ་གནས་པར་བྱ། བག་དང་ལྡན་པར་བྱའོ། །
ཞེས་སྨྲས་ནས། གནོད་སྦྱིན་ཀུ་བེ་རའི་ནེའུ་ལེའི་རྐྱལ་བ་དང་
མཚུངས་པ་རིན་པོ་ཆེས་གང་བ་མཆན་ཁུང་གཡོན་ཏུ་ཐོགས། ཁ་
ཆེའི་ལྷ་སྐུ་རྒྱབ་ཏུ་ཁུར་ཏེ་རྟ་ལ་ཞོན་པ་དེ་ཕྱོགས་དབེན་པར་འགྲོ་བ་
ཐོས་ནས། སྐྱེ་བོ་ཁྱིམ་གྱི་བང་བ་དང་ནས་ཀྱི་ཞིང་ལ་མངོན་པར་
ཞེན་པ་མི་མཁས་པ་དེ་དག་གཏམ་གླེང་བ། བྱང་ཆུབ་སེམས་དཔའ་
གནས་ལ་ངེས་པ་མེད་པ་དེའི་ཕྱི་བཞིན་དུ་འགྲོ་ན་འཇིགས་པ་ལས་་་
ཐར་བར་ཤེས་ཏེ། འོན་ཀྱང་ཕ་མ་དང་མེས་པོ་དང་ཡང་མེས་ཀྱི་
འབད་པ་བརྒྱུས་རྙེད་པ་ཁང་བ་དང་ནས་ཀྱི་ཞིང་ཕྱིས་ནས་མི་་་་་་་
མཐོང་སྟེ། ཡུལ་གཞན་དུ་སྐྱེ་བོ་གཞན་ལ་བསློང་བའི་ཟས་ཀྱིས་འཚོ་
བ་དེ་འདྲ་བ་ཉོན་མོངས་པ་མི་བཟོད་ཀྱི་ཉིན་མོ་ནགས་ཚལ་དུ་སྤྲེའུ་་
335



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
，
བཞིན་དུ་འདུག་སྟེ་མཚན་མོ་ཁང་བའི་ནང་དུ་བཟའ་བཏུང་བྱའོ། །
ཞེས་སྨྲས་ཏེ་འགྲོ་མི་འདོད་དོ། །སྐྱེ་བོ་ཡུལ་གཞན་ནས་འོངས་པ་
མང་པོ་དང་རི་བྲག་པ་དག་གཏམ་གླེང་བ་ཡུ་བུ་ཅག་རང་ཡུལ་ནས་་
ཡུལ་གཞན་དུ་འགྲོ་བ་དང་ཡུལ་གཞན་ནས་ཡུལ་འདི་ན་འོངས་པ་་་་
དེ་དང་དེ་དག་ཏུ་ཟས་དང་གོས་ཀྱི་འཕོངས་པར་མ་གྱུར་པ་ལྟ་ན། ་
ད་ཡང་བྱང་ཆུབ་སེམས་དཔའ་གཉིས་ཡུལ་གང་དུ་འགྲོ་བའི་ཕྱི་་་་་་་
བཞིན་འགྲོ་བའི་ཕྱི་བཞིན་འགྲོ་བ་ནའང་ཟས་དང་གོས་རྙེད་པར་་་་་
འགྱུར་རོ། །ཞེས་སྨྲ་ཞིང་། རྟ་ཁལ་དང་གླང་ཁལ་དེད་དེ་ལམ་དུ་
ཞུགས་ནས། ཡང་སྨྲས་པ། འཁོར་བ་ཆུ་སྲིན་འབྱུང་གནས་ལ། །
རྒལ་དང་བརྒལ་འདོད་དག་གིས་ནི། །རྣ་བ་འཛིན་པ་འདི་ཡིན་ཏེ། །
འདི་ནི་གྲོགས་བཟང་འདི་ཡིས་ད། །ལམ་གྱི་སྡུན་དུ་འདི་འགྲོ་ནས།
ཁ་ལོ་བསྒྱུར་བར་བྱེད་པར་འགྱུར། །ཡུལ་ནི་ཡང་རྙེད་སྲོག་ནི་མིན། །
ཞེས་སྨྲས་ཏེ། བྱང་ཆུབ་སེམས་དཔའ་གཉིས་ཀྱི་ཕྱི་བཞིན་འབྲང་
བར་བྱས་སོ། །འབབ་ཆུ་གནོད་པ་ཅན་བརྒལ་ཏེ་སོང་བའི་མདུན་དུ་
རྡོ་བའི་རི་བོ་ཁ་བས་བཀབ་པར་བྱས་པ་ལ་ཆུ་ལ་འབོག་པ་བཞིན་དུ་
འགྲོ་བས་ངལ་ཏེ་ཉིན་མོའི་མཐར་གྱུར་པ་དང་། བཞོན་པ་ལ་ཟས་
མེད་པ་ཁ་བའི་ནང་མགོ་བོ་སྨད་དེ་འདུག་པ་མཐོང་ནས་བཞོན་་་་་་་
པའི་བདག་པོ་ཡིད་མི་བདེ་ཞིང་བཀྲེས་པས་ངལ་ཏེ་ཚ་བ་བསྐོལ་་་་་་
336



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བར་འདོད་ནས་མེ་ལྕགས་ལས་མེ་བྱུང་ཡང་བུད་ཤིང་མེད་པས་སྐྱེ་་་
བོ་བཟའ་བཏུང་མེད་པར་ཁ་བའི་ནང་དུ་མཚན་མོ་གྲང་བས་སྡུག་་་་
བསྔལ་བར་གྱུར་ཏེ་ལུས་འདར་བ་མཐོང་ནས་ངས་ཚིགས་སུ་བཅད་་
པས་སྨྲས་པ། སྐྱེ་བོ་མ་རབས་ཆོག་མི་ཤེས། །མགྲིན་པའི་བར་དུ་ཆུ་
འཐུང་ནས། །ཟས་འདོད་ཁྭ་བཞིན་ཅ་ཅོ་སྒྲོག །ད་ལྟ་མི་སྨྲ་དུལ་
བར་འདུག །ཆུ་སྐྱར་རྒན་པོའི་བརྟུལ་ཞུགས་འདི། །གྲུབ་པའི་
འབྲས་བུ་ཅི་ཞིག་བཞེད། །ཅེས་སྨོད་པར་བྱས་སོ། །དེ་ནས་ནམ་
ལངས་པ་དང་ངལ་བ་དུ་མས་ཁ་བའི་རི་ལས་བབ་པའི་མདུན་དུ་་་་
གཅོང་རོང་ཟབ་མོའི་གཡང་ས་རྡོ་བ་བྱའི་རྐང་བ་འདྲེད་པར་གྱུར་་་་་
པ་ལམ་འཕྲང་མང་པོ་བརྒལ་ཏེ་འབབ་ཆུ་གནོད་པ་ཅན་གྱི་ངོགས་་་
ན་མཚན་མོ་འདུག་པ་ན་ཧ་ཅང་དྲོ་བས་ལུས་ལ་རྔུལ་བྱུང་བས་རབ་་
ཏུ་ངལ་བས་སྐོམ་པར་གྱུར་ཏེ་འབབ་ཆུ་ལ་མགྲིན་པའི་བར་དུ་་་་་་་་
འཐུང་བ་ཡི་དྭགས་ངན་འགྲོ་དང་འདྲ་བ་མཐོང་ནས་ངས་ཚིགས་སུ་
བཅད་པས་སྨྲས་པ། ཟས་ཀྱིས་ངོམས་པར་ཟོས་པའི་རྗེས། །སྐྱེ་བོ་
གཞན་གྱི་ཟས་འཕྲོག་པ། །ད་ལྟ་ཁ་ཟས་མེད་པ་འདི། །ཡི་དྭགས་ཆུ་
ཡིས་འཚོ་བ་འདྲ། །ཞེས་སྨོད་པར་བྱས་སོ། །གཅན་འཕྲང་བསྒྲོད་
པར་དཀའ་བ་མང་པོ་བརྒལ་བའི་མདུན་དུ་གངས་རི་མཐོ་ཞིང་མཐོ་
བ་གསུམ་གྱི་མདུན་དུ་ཉན་ཐོས་བས་མཐའ་བ་འགའ་བསམ་གཏན་་
337



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
-
-
-
བྱེད་པ་དེ་དག་གིས་བྱང་ཆུབ་སེམས་དཔའ་གཉིས་མཐོང་ངོ༌། །བྱང་
ཆུབ་སེམས་དཔའ་གཉིས་ཀྱིས་ཉན་ཐོས་བས་མཐའ་བ་ཀུན་མཐོང་་་
ནས་གཏམ་འདྲི་བར་བྱེད་པ་ནི་བྱང་ཆུབ་སེམས་དཔའ་སྔོན་འཁོར་་
ཉུང་ངུ་དང་ལྷན་ཅིག་ཏུ་ཁོ་བོ་ཅག་གིས་མཐོང་ན། དེ་རིང་ལམ་པོ་
ཆེར་ཚོང་པའི་སྐྱེ་བོའི་སྡུན་དུ་འོང་བ་དེ་ཡང་ངལ་བས་འོང་། རྟ་
དང་རྟ་ཁལ་དང་གླིང་ཁལ་མང་པོ་གོམ་པ་འཐེང་པོས་འོང་། ངས་
སྨྲས་པ། འདི་ནི་སྐྱེ་བོའི་ཚོགས་རིགས་ངན་མཐོང་བར་མི་འདོད་པ་
དང་ངའི་ཕྱི་བཞིན་འབྲང་བ་འདིའི་ལམ་གྱི་ཁ་ལོ་བ་ནི་འཇིག་རྟེན་་་་
རྣམ་པར་འདྲེན་པ་དང་ཀུན་ཏུ་བཟང་པོས་བྱས་ནས་ད་འཇིགས་པ་
ལས་བདེ་བར་ཐར་བ་འདིའོ། །དེའི་ཚེ་ཚིགས་སུ་བཅད་པས་སྨྲས་པ།
གང་དག་ཁྱིམ་གྱི་དཔལ་ནི་གཡོ་བ་ལ། །མངོན་པར་ཞེན་པ་དེ་ཡི་
འཆིང་བ་དེས། །འཆིང་བར་གྱུར་པ་སྲིན་བུའི་ཁ་ཆུ་མཚུངས། །དེ་
བས་རང་ཉིད་བསླུས་པ་སྐྱེ་བོ་ངན། །ཞེས་སྨྲས་སོ། །ཉན་ཐོས་བས་
མཐའ་བའི་རྡོ་བའི་སྐྱིལ་པོ་དང་ཉེ་བར་རི་བྲག་པ་འགའ་ཡང་ཡུལ་་་
དེ་ན་འདུག་པ་དེས་མགྲོན་པོ་ཟས་མེད་པ་ནོར་གྱིས་གང་བའི་སྣོད་་་་
མང་པོ་གླང་ཁལ་དང་རྟ་ཁལ་དུ་བཀལ་བ་མཐོང་ངོ༌། །མགྲོན་པོ་
རྣམས་ཀྱིས་ཀྱང་རི་བྲག་པའི་གྲོང་བརྡལ་ངན་པ་མཐོང་བས་ཡིད་་་་
དགའ་སྟེ། ད་རི་བྲག་པ་འདི་ལས་ཟོང་གིས་ཟས་རྙེད་པར་སླའོ་སྙམ་
338



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
སྟེ་སྨྲས་པ། གྲོང་བརྡལ་ནི་འབྲུ་དང་ཟས་མང་། ཁོ་བོ་ཅག་མགྲོན་
པོ་ནོར་ཡོད་པ་འདིའི་ནོར་གྱིས་ཟས་དང་འབྲུ་ཉོའོ། །དེ་སྐད་ཅེས་
སྨྲས་པ་དང་། རི་བྲག་པའི་སྐྱེས་བུ་གཡོ་ཅན་སྔོན་མགྲོན་པོ་མང་
པོའི་ནོར་ཟས་ཉུང་དུ་གཡོ་སྒྱུས་བླང་བར་གོམས་པ་དེ་དག་ཁྱིམ་དུ་་་
སོང་ནས་བྲེ་ཆུང་དུ་སྙིམ་པ་དོས་གང་སླ་བ་བཟོ་བོ་ལ་བྱེད་དུ་བཅུག་
སྟེ་ལག་ཏུ་ཐོགས་ནས་སྨྲས་པ། རི་བྲག་པའི་བྲེ་བོ་ཆེ་ཡུལ་འདི་ལ་
ཡོད་པ་འདིའི་གྲངས་ཀྱིས་བགྲང་སྟེ་ཕྱེ་དང་འབྲུས་མགྲོན་པོ་མུ་གེའི་
ནད་ལས་གསོ་བར་བྱའོ། །མགྲོན་པོ་རྣམས་ཀྱིས་དར་ཟབ་བཟུང་སྟེ་
ཉོའམ་སྨྲས་པ་དང་། གཡོ་ཅན་རི་བྲག་པའི་གཙོ་བོ་བཞིན་ཅུང་ཟད་
འཛུམ་པས་སྨྲས་པ། ཁོ་བོ་ཅག་རྩྭའི་གོས་བགོས་པ་མལ་སྟན་རྩྭས་
བྱས་པ་ལ་འདིས་ཅི་ཞིག་བྱེད། དེའི་ཚེ་ཚིགས་སུ་བཅད་པས་སྨྲས་པ།
སྲབ་འཇམ་ཡང་བའི་གོས་བཟང་པོ། །ལྷ་དང་བླ་མ་དག་ལ་འོས། །
རི་སུལ་ནགས་ཚལ་སྟོང་བ་ན། །སྤྲེའུ་རྒན་པོའི་སྤྱོད་ཚུལ་ཅན། །རི་
བྲག་པ་ཡིས་འདི་མི་ཤེས། །འདིས་ནི་དགུན་གྱི་གྲང་བ་ཡིས། །
གདུང་བ་སྐྱོབ་པར་མི་བྱེད་དེ། །དབྱར་དུས་ཆར་ཡང་འདིས་མི་སྐྱོབ།
སྒྱུ་མའི་དར་འདི་མེ་ཏོག་བཞིན། །འདི་ཡིས་ཡུ་ལ་ཉེར་མཁོ་མེད། །
སྨྲས་པ་དང་། མགྲོན་པོ་རྣམས་ཀྱིས་འཇང་ཡུལ་གྱི་ཇ་ཉོའམ་སྨྲས་པ་
དང་། གཡོན་ཅན་གྱིས་སྨྲས་པ། ཇ་ཡི་བཏུང་བ་རིན་ཐང་ཅན། །
339



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉན་ཐོས་ཚོགས་སྤྱོད་བཏུང་བའི་མཆོག །རི་བྲག་ནགས་ཀྱི་སྤྲེའུ་
ཡིས། །ཇ་ཡི་མིང་ཡང་མི་ཐོས་ན། །མར་དང་འོ་མ་ག་ལས་རྙེད། །
འདི་ཡང་ཡུ་ལ་ཉེར་མཁོ་མེད། །མགྲོན་པོ་རྣམས་ཀྱིས་ལྭ་བ་དང་ལཱ་
བའི་གོས་མཐོང་བར་བྱས་ནས་ཉོའམ་སྨྲས་པ་དང་། གཡོན་ཅན་
གྱིས་སྨྲས་པ། ནགས་ཀྱི་སྤྲེའུ་མང་པོ་ལ། །ལཱ་བའི་གོས་ཡོད་ཁྱོད་
མཐོང་ངམ། །མི་འོས་མང་དུ་སྨྲས་པ་འདི། །རྣ་བའི་ཚེར་མ་རི་
སྐེགས་བཞིན། ། །
དེའི་ཉིན་མོའི་མཐར་གྱུར་པ་དང་རི་བྲག་པ་རང་གི་གྲོང་་་་་་་་
བརྡལ་དུ་སོང་སྟེ་མཚན་མོ་འདས་ནས་ནམ་ལངས་པ་དང་རི་བྲག་་་་
པས་ཕྱེ་ཉུང་ངུ་རི་དྭགས་ཀྱི་ཕྲུ་གུའི་ལྤགས་པའི་སྣོད་གང་བ་བཟུང་་་
བ་དེའི་མདུན་དུ་གཡོན་ཅན་གྱིས་བྲེ་ཆུང་དུ་སྐྱེས་བུའི་སྙིམ་པ་དོས་་་
གང་སླ་བ་བཟུང་ནས་འདུག་པ་ལ། མགྲོན་པོ་རྣམས་ཀྱིས་བཀྲེས་
པའི་སྡུག་བསྔལ་གྱི་གདུང་བ་མི་བཟོད་དེ་སྨྲས་པ། ཅི་འདོད།
གཡོན་ཅན་གྱིས་སྨྲས་པ། རི་བྲག་པ་འདི་ན་གསེར་གྱི་ཉོ་ཚོང་བྱེད་
པ་དེའི་སླད་དུ་གསེར་འདོད། མགྲོན་པོ་རྣམས་ཀྱིས་སྨྲས་པ།
གསེར་ནི་རྙེད་པར་དཀའོ། །གཡོན་ཅན་གྱིས་སྨྲས་པ། སྐྱེས་བུའི་
འཚོ་བ་དང་གསེར་གཉིས་གང་རྙེད་པར་དཀའ། མགྲོན་པོ་རྣམས་
ཀྱིས་དངུལ་བཟུང་ནས་སྨྲས་པ། འདི་ཉོའམ་སྨྲས་པ་དང་། གཡོན་
340



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཅན་གྱིས་དངུལ་ལ་བལྟས་ནས་སྨྲས་པ། འདི་ནི་དངུལ་མ་ཡིན་ཏེ་
དངུལ་གྱི་གཡའ་དང་འདྲ་བའི་ཞ་ཉེ་ནག་པོ་ཡིན། འདིའི་རིན་ནི་
སྦང་ཕྱེ་དང་ཕྱེ་བསྲེས་པ་གྲོང་ཁྱེར་བས་སྦྱིན་པར་འགྱུར་རོ། །ཞེས་
སྨྲས་སོ། །ཤུལ་ལམ་རིང་པོས་ངལ་བ་མགྲོན་པོ་ཁ་ཟས་ཟད་པར་
གྱུར་ཏེ་སྡུག་བསྔལ་བས་ཕྱེ་དང་དངུལ་སྲང་ལ་གཞལ་བ་མཐོང་ནས་
མགྲོན་པོ་ཀུན་ཅི་ཡང་མི་སྨྲ་བ་དང་། རི་འོར་པ་ཀུན་ཡིད་མགུ་བར་
གྱུར་ཏེ་བཞད་གད་སྒྲོག་པར་བྱེད་པ་ངས་མཐོང་ནས། འཁོར་བ་
འདི་ནི་སྐྱེས་བུའི་བྱ་བའི་རིམ་པ་ནི་ངེས་པ་མེད་དོ་སྙམ་ནས་ཚིགས་་
སུ་བཅད་པས་སྨྲས་པ། གདོལ་པ་མ་རབས་ལ་འོས་པ། །ཕྱེ་དང་
སྦྱིན་པ་བསྲེས་པའི་ཟས། །རིན་ཐང་ཅན་གྱི་རྡོ་བ་དངུལ། །དེ་རིང་
སྲང་ལ་མཚུངས་པར་འཇལ། །དེ་ནས་རི་འོར་པ་རབ་ཏུ་དགའ་བས་
ཁྱིམ་དུ་སོང་ནས་ཆང་འཐུང་ཞིང་གར་བྱས་པ་དང་བྱིས་པ་ཞིག་་་་་
གིས་གླུ་བླངས་པ། འབད་པ་བརྒྱ་ཡིས་རྙེད་པའི་ནོར། །ལམ་གྱི་ངལ་
བ་བཟོད་བྱས་ནས། །དོན་མཐུན་འདི་དག་ཡུ་བུ་ལ། །ནོར་གྱི་
དབྱིག་ནི་རྣམ་མང་བྱིན། །ཉེ་དུ་དམ་པར་བསྔགས་པར་འོས། །ཞེས་
སྨྲ་བར་བྱས་སོ། །དཔྱིད་ཀྱི་དུས་ཁ་བའི་རི་ལས་བུ་ཡུག་ཡང་ཡང་
བབ་པ་དེས་རྟ་ཕྱུགས་ཤུལ་ལམ་རིང་པོ ས་དུབ་པ་མང་པོ་གྲང་བའི་་་
སྡུག་བསྔལ་གྱིས་ཤི་བས་ས་ཕྱོགས་དེ་རད་རོད་ཀྱི་ས་གཞི་ཡིད་དུ་མི་་
341



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འོངས་པ་དྲི་ང་བར་གྱུར་པ་རྡོ་བས་གང་བ་མཐོང་ན་ཡིད་མི་དགའ་་
ཞིང་མགྲོན་པོ་ཀུན་ཁ་རོག་ཏུ་འདུག་པ་མཐོང་ནས་ངས་ཚིགས་སུ་་་་
བཅད་པས་སྨྲས་པ། ང་ཡིས་ཕྱི་བཞིན་འོངས་པ་ཡི། །ཉེ་དུས་བཏང་
བའི་སྐྱེ་བོ་འགའ། །མཐའ་འཁོབ་གྲོང་བརྡལ་ངན་པ་འདིའི། །སྐྱེ་
བོའི་བརྙས་པ་བཟོད་བྱས་ནས། །དུལ་བ་བཞིན་དུ་གུས་པས་འདུག །
དེ་ནས་ཉིན་ཞག་འགའ་འདས་པ་དང་གྲོང་བརྡལ་ངན་པའི་གཙོ་བོ་
གཡོན་ཅན་མཚན་མོ་གཉིད་མེད་པར་བསམ་པ། ད་ནི་བྱང་ཆུབ་
སེམས་དཔའ་འདི་གཉིས་ཀྱི་ཕྱི་བཞིན་འོངས་པའི་དོན་མཐུན་འདི་་་
དག་གི་ནོར་གྱི་དབྱིག་ཀུན་ངས་གཡོ་ཐབས་ཀྱིས་བླང་བར་བྱས་ཟིན་
ན་ད་དུང་ཡང་འགྲོ་མི་འདོད་པ་གླང་བོ་རྒན་པོས་ཆུ་འཐུང་ནས་ཀུ་
ཤའི་ཚལ་ན་ཉལ་བ་ལྟ་བུ་འདི་ངའི་སྟོབས་ཀྱིས་ཡུལ་གཞན་དུ་་་་་་
བདའ་བ་ནི་རྔོ་མི་ཐོགས་ལ་ད་ཐབས་ཀྱི་ཁྱད་པར་ཞིག་བྱའོ་སྙམ་སྟེ་་
འབངས་གཉིས་པ་དེའི་མཚན་མོ་ལམ་པོ་ཆེར་མེལ་ཚེ་བའི་ཟོལ་གྱིས་
མངག་ནས་སྨྲས་པ། སང་སྔ་དྲོའི་དུས་ལ་བབ་པ་དེའི་ཚེ་ཁྱེད་གཉིས་
ཤིན་ཏུ་སྐྲག་པ་ལྟར་བྱས་ཏེ་གོས་ཕྱི་མ་དང་ཉིན་ཅིག་འདང་བའི་་་་་
ཟས་འདི་ལམ་པོ་ཆེར་བོར་ཏེ་གོམ་པ་རྟབ་རྟབ་པོས་དགྲ་བྱུང་ངོ་་་་
དགྲ་བྱུང་ངོ་ཞེས་འོ་དོད་འབོད་པར་བྱོས་ཞེས་བཏང་བ་དང་། སྐྱེས་
བུ་དེ་གཉིས་ཀྱིས་སྔ་དྲོ་གོས་ཕྱི་མ་དང་ཉིན་གཅིག་འདང་བའི་ཟས་་་
342



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ། །
ལམ་པོ་ཆེར་བོར་ཏེ་དགྲ་བྱུང་ངོ་དགྲ་བྱུང་ངོ་ཞེས་འོ་དོད་འབོད་་་་་་
བཞིན་འོང་བ་དོན་མཐུན་ཀུན་གྱིས་མཐོང་ནས་བྲོས་པ་དང་། །
གཡོན་ཅན་གྱིས་སྨྲས་པ། དོན་མཐུན་དག་ཅི་ཉེས། སྨྲས་པ། དགྲ་
ལག་ན་མཚོན་ཐོགས་པ་ཉེ་བར་འོང་ན་ཅི་སྟེ་འདུག ཅེས་བྲོས་པ་
མཐོང་ནས་གཡོན་ཅན་གྱིས་འབངས་ལ་སྨྲས་པ། དེ་རིང་ངས་བྱང་
ཆུབ་སེམས་དཔའ་གཉིས་དང་དོན་མཐུན་གཞན་ལ་ཟས་སྦྱིན་པར་་་
འདོད་ན་ད་ཟས་ཀྱི་བང་བའི་ལྡེ་མིག་གང་དུ་བོར་ཞེས་ཝ་སྐྱེས་རྩེད་་
མོ་རྩེ་བ་བཞིན་དུ་ཕར་རྒྱུག་ཚུར་རྒྱུག་བྱས་ཏེ་ནགས་ཚལ་དུ་བྲོས་སོ།།
ཀུན་ཏུ་བཟང་པོས་སྨྲས་པ། དེ་རིང་དགྲ་བོ་ཡོད་ཀྱང་རུང་མེད་ཀྱང་
རུང་སྟེ་མགྲོན་པོ་འདི་དག་གི་སྡུན་དུ་སླར་ཡང་འཇང་ཡུལ་དུ་་་་་་
འགྲོའོ། །ངས་ཀྱང་དེ་བཞིན་བྱ་བར་རིགས་ཞེས་སྨྲས་ནས་ཕྱི་བཞིན་
འོང་བའི་དོན་མཐུན་དང་ལྷན་ཅིག་ཏུ་རི་བོ་ཏཱ་ལར་འོངས་པ་དང་།
རི་བོ་ཏཱ་ལ་དང་ཧ་ཅང་མི་རིང་བའི་གྲོང་ཁྱེར་བ་སྔོན་ཡུལ་ལ་མངོན་
པར་ཞེན་པ་སྐྱེ་བོ་མི་མཁས་པ་ཉིན་མོ་སྤྲེའུ་བཞིན་དུ་ནགས་ཚལ་དུ་་
འདུག་ཅིང་། མཚན་མོ་ཝ་སྐྱེས་བཞིན་དུ་ཁྱིམ་གྱི་ཟས་ལ་རྐུ་བར་
བྱའོ། །ཞེས་སྨྲས་པར་བྱེད་པ་དེ་དག་ལ་ལ་ནི་བསད། ལ་ལ་ནི་ནོར་
དང་བྲལ་བ་དབུལ་པོར་གྱུར་ཏེ་མཁར་བ་དང་སློང་ཕོར་ཐོགས་པར་
གྱུར། ཞིང་རྣམས་ནི་ཀུ་ཤ་སྨིན་པ་རླུང་གིས་བསྐྱོད་པ་མྱ་ངན་གྱི་
343



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཤུགས་རིང་འབྱིན་པ་དང་འདྲ་བ་མཐོང་ངོ༌། །ངའི་ཕྱི་ནས་འོངས་
པའི་དོན་མཐུན་ལ་བལྟས་ན་སྐྱེས་བུ་རྣམས་མ་གོད་མ་ཉམས་པ་་་་་་
གྲངས་ཚང་བ་མཐོང་ནས་ཚིགས་སུ་བཅད་པས་སྨྲས་པ། དགེ་བའི་
ལོ་ཐོག་སྨོན་ལམ་གང་། །མཆོག་གི་རྒྱུ་ཡི་བར་དུ་འགྲོ། །འཇིགས་པ་
བརྒྱད་ལས་ངེས་གྲོལ་བ། །ང་དང་ལམ་མཐུན་སྐྱེ་བོའི་གྲངས། །ཚང་
ཞིང་རང་ཁྱིམ་འོང་བ་འདི། །ཆུ་སྲིན་ཁ་ལས་ཐར་བ་ཡི། །དོན་
མཐུན་སླར་འོངས་ཚོགས་དང་མཚུངས། །ཚེ་རབས་གཞན་དུ་སྡིག་
བྱས་པ། །རྣམ་སྨིན་ངན་པའི་ལྕགས་སྒྲོག་གིས། །བཅིངས་པ་གང་དེ་
འདི་ན་ད། །གོས་མེད་ཟས་ཀྱིས་ཉོན་མོངས་པ། །ཆུ་ནི་བྲི་བའི་
ཉ་ལྟ་བུ། །མཐོང་བས་ཡིད་ལ་མྱ་ངན་སྐྱེད། །དེ་སྐད་ཅེས་སྨྲས་པ་
དང༌། ངའི་ཕྱི་བཞིན་འོང་བའི་སྐྱེ་བོ་ཀུན་ང་ལ་ཕྱག་བྱས་ནས་རང་
ཁྱིམ་དུ་སོང་ངོ་། །
དེའི་དུས་ན་རིགས་ངན་ཀླ་ཀློ་ནུབ་ཕྱོགས་སུ་འགྲོ་བས་ལམ་གྱི་་་
གྲོང་ཁྱེར་དང་གྲོང་བརྡལ་ཀུན་འཇོམས་པར་བྱས། ཟས་ཀྱི་བང་བ་
ཟ་བར་བྱས། ཟད་པར་བྱས། ཕྱུགས་ལུག་མང་པོ་ཁ་དག་པར་བྱས།
ཟ་བར་བྱས། ཟད་པར་བྱེད། སྐྱེ་བོ་མང་པོའི་ཡན་ལག་དང་ཉིང་
ལག་དག་འབྲེག་པར་བྱས་ཏེ་སྡོང་དུམ་བཞིན་དུ་ས་ལ་འགྱེལ་པར་་་་
བྱས་པ་དེའི་ལས་ཀྱི་རྣམ་པར་སྨིན་པ་གཅིག་ཏུ་གནག་པའི་ཉེ་བར་་་་
344



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
ལེན་པ་དེས་རིགས་ངན་གྱི་དཔུང་ལ་རིམས་ནད་ལུས་ཤིང་ལོ་ལྟར་་་་་
འདར་ཏེ་ཤི་བ་དང་། འགོ་ཡམས་དང་ཞྭ་གས་ཀྱིས་ཤི་བའི་ལྷག་མ་
ནུབ་བྱང་འཚམས་ཀྱི་མུ་ཁུ་ལེའི་བྲན་རྟ་ཕྱུགས་འཚོ་བ་རྣམས་ཀྱིས་་་
མཐོང་ནས་སྨྲས་པ། དེ་རིང་ཡུ་བུའི་ཡུལ་གྱི་མཐའ་ན་རིགས་ངན་
ཤར་ཕྱོགས་ཀྱི་མུ་ཁུ་ལེས་བདའ་ཞིང་བསད་པའི་ལྷག་མ་འགའ་བྱ་་་
སོ་དོ་ནག་པོ་དཔུང་པ་བུད་པ་བཞིན་དུ་གོམ་པ་ཁྱོར་ཁྱོར་པོས་འོང་་་
བ་འདི་ཝ་སྐྱེས་བཞིན་དུ་བདའ་ཞིང་བསད་པར་བྱས་ན་ནུབ་བྱང་་་་་
ཕྱོགས་ཀྱི་མུ་ཁུ་ལེའི་དཔའ་བའི་སྙན་པ་ནི་རྒྱ་མཚོའི་བར་དུ་གྲགས་་་
པར་འགྱུར་རོ་སྙམ་སྟེ། གཙོ་བོ་ལ་སྦྲན་པ་ན་གཡུལ་འགྱེད་དུ་འོངས་
པ་རིགས་ངན་གྱི་དཔུང་གི་ཉན་རྣ་བས་མཐོང་ནས་མྱ་ངམ་གྱི་ཐང་་་་
གི་དབུས་ན་གཅིག་གིས་གཅིག་མཐོང་ནས་འཐབ་པར་བྱ་བའི་་་་་་
སྤོབས་པ་མེད་པ་ཆུ་སྲིན་མ་ཀ་ར་གཉིས་སྟོབས་མཉམ་པ་ལུས་་་་་་་
མཉམ་པ་གཅིག་ལ་གཅིག་འཐབ་པར་མི་བྱེད་དེ་ལམ་བྱོལ་བ་ལྟར་་་་་
སོ་སོར་གྱེས་ཏེ་ཉིན་མོའི་མཐར་གྱུར་པ་ན་རིགས་ངན་གྱི་གཙོ་བོ་་་་་
འདི་སྙམ་སྟེ། ད་ནི་ཡུ་བུའི་རིགས་ངན་གྱི་དཔུང་མུ་གེས་ཤི་བ་དང་།
དགྲ་བོས་བསད་པ་དང་། ནད་ཀྱིས་ཉམས་པར་བྱས་པ་འདིས་ནུབ་
ཕྱོགས་ཀྱི་རྒྱ་མཚོའི་ངོགས་སུ་འགྲོ་བར་མི་ནུས་ཏེ་མཚན་མོ་སྐྱེ་བོས་་་
མ་ཚོར་བར་སླར་ལྡོག་གོ་སྙམ་སྟེ། མཚན་མོའི་ཐུན་དང་པོ་ལ་ཡ་
345



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལད་བོར་ཏེ་བྲོས་པ་དང་། རིགས་ངན་མང་པོས་མཐོང་ནས་གཏམ་
གླེང་བ། ཡུ་བུའི་གཙོ་བོ་མཚན་མོའི་ཐུན་དང་པོ་ལ་ཅི་ཡང་སྨྲ་བ་
མེད་པར་འབྲོས་པར་བྱེད་ན། ཡུ་བུ་ཅག་མྱ་ངམ་གྱི་ཐང་དུ་ཕྱོགས་
གང་དུ་འགྲོ་བའི་ཕྱོགས་མི་ཤེས་པ་ལ་ལམ་མཁན་མེད་པ་དམུ་་་་་་
ལོང་དང་འདྲ་བ་ཤི་བ་བས་སླར་ལྡོག་སྟེ་ཤར་ཕྱོགས་ཀྱི་མུ་ཁུ་ལེའི་་་་
ཡང་བྲན་བྱའོ་ཞེས་སྨྲས་ཏེ་སླར་ལྡོག་པ་དང་། དཔུང་ཕྱི་མས་ཡ་
ལད་བོར་བའི་སིལ་ཁྲོལ་གྱི་སྒྲ་གྲགས་པ་ན་མུ་ཁུ་ལེའི་དཔུང་ཉེ་བར་་
འོངས་སོ་སྙམ་ནས་ཤིན་ཏུ་སྐྲག་སྟེ་དཔུང་སྡུན་མ་གོམ་པ་རྟབ་རྟབ་་་
པོས་མཚན་མོ་མུན་པའི་ནང་དུ་བྲོས་པ་ཀུན་གཅོང་རོང་གི་གཡང་་་་་
ལ་ལྷུང་སྟེ་ཤི་བར་གྱུར་པ་རོའི་དྲི་ང་བ་དེས་ཡུལ་ཕྱོགས་དེ་ན་རིམས་
ནད་ཀྱིས་སྐྱེ་བོ་མང་པོ་ཤི་བར་གྱུར་ཏེ། ཁང་བ་སྟོང་པ་མཚན་མོ་
འབྱུང་བོའི་བྱ་འུག་པ་གནས་འཆའ་བ་ཞིང་རྣམས་ནི་ཀུ་ཤ་སྨིན་པ་་་
མཐོང་ནས་ཡིད་མི་དགའ་བར་གྱུར་ཏོ། ། །
ཀུན་ཏུ་བཟང་པོ། འདུས་བྱས་ནི་འཇིག་སླ་བ་ཆུའི་དབུ་བ་དང་
འདྲའོ། །ལས་ཀྱི་སྒྲིབ་པ་ནི་སྦྱངས་དཀའོ། །འཁོར་བའི་རང་བཞིན་
སྡུག་བསྔལ་གྱི་མཐའ་ནི་དེ་འདྲའོ། །རྒ་དང་ན་དང་འཆི་བས་མཐར་
འཇོམས་མཐར་འབྲལ་བ། །སྐྱེ་བ་དོན་མེད་སྡུག་བསྔལ་ཡུན་རིང་
གིས་མནར་བ། །འོད་མའི་སྡོང་དུམ་ངན་པ་འདྲ་བའི་སྡིག་ཅན་
346



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འགའ། །གཤིན་རྗེའི་ལག་པ་རྩུབ་མོས་སྤྱི་ནས་ཉེར་དྲངས་ཏེ། །ཆུ་
བོ་རབ་མེད་རྦ་རླབས་ཅན་དུ་འཕངས་ནས་སླར། །རྡོ་བ་ཟུར་ངོམ་
རི་ལ་ཀུན་ནས་བརྡར་བར་འགྱུར། །དེ་ཡིས་ལུས་ནི་ཏཱ་ལའི་འདབ་
མ་ལྟར་ཟད་དེ། །སྡུག་བསྔལ་ལྷག་མས་སྲོག་ནི་འགྲོ་བ་མིན་མཐོང་
ནས། །གཤིན་རྗེའི་སྐྱེས་བུས་ཟུར་གྱིས་བལྟ་ཞིང་རྒོད་པར་བྱེད། །
ངན་འགྲོ་ཡི་དྭགས་བཀྲེས་སྐོམ་གྱིས་སྡུག་བསྔལ་བ་དང་། །དུད་འགྲོ་
གཅིག་ལ་གཅིག་ཟ་བའི་སྡུག་བསྔལ་བ་དང་། །ལྷ་མ་ཡིན་འཐབ་
རྩོད་ཀྱིས་སྡུག་བསྔལ་བ་དང་། །ལྷ་རྣམས་འཆི་འཕོ་ལྟུང་བྱེད་ཀྱིས་
སྡུག་བསྔལ་བ་དང་། །མི་རྣམས་བདག་གིར་འཛིན་པའི་ཟས་ནོར་ལ་
རྩོད་ཅིང་འགྱེད་པར་བྱེད་པའི་སྡུག་བསྔལ་བ་འདིས་ཉེ་བར་ལེན་པ་
སླར་ཡང་འཁོར་བར་འཁོར་བྱེད་ཀྱི་རྒྱུ་ལས་ཉོན་གྱི་སྒྲིབ་པས་་་་་་་་་
བསྒྲིབས་ཏེ་སེམས་ཅན་དམྱལ་བ་དང་། ཡི་དྭགས་ཀྱི་ཡུལ་དང་།
དུད་འགྲོའི་འགྲོ་བ་དང༌། ཞེ་སྡང་གིས་ཉེ་བར་ལེན་པའི་དབང་གིས་
ལྷ་མ་ཡིན་དང་། གལ་ཏེ་ལྷར་སྐྱེ་ན་ཡང་དགེ་བའི་ལྷག་མ་མེད་པ་
སླར་ཡང་དམྱལ་བར་ལྟུང་བ་འདི་ནི་འཁོར་བའི་འཁོར་ལོའི་ར་་་་་
བཞིན་དུ་ཤེས་པར་བྱའོ། །རྟེན་ཅིང་འབྲེལ་པར་འབྱུང་བའི་མདོ་
འདི་ཡང་འཛིན་པ་དང་། འཆང་བ་དང་། ཀློག་པ་དང་། ཀུན་ཆུབ་
པར་བྱེད་པ་དང་། ཚུལ་བཞིན་དུ་ཡིད་ལ་བྱའོ།། །། །
347



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
༄༅། །རྒྱ་གར་སྐད་དུ། པྲ་ཏཱི་ཏྱ་ས་མུ་པཱ་ད་ཨ་དི་ཙ་བི་བྷང་
ནིར་ནཱ་མ་སཱུ་ཏྲ། བོད་སྐད་དུ། རྟེན་ཅིང་འབྲེལ་བར་འབྱུང་བ་དང་
པོ་དང་རྣམ་པར་དབྱེ་བ་བསྟན་པ་ཞེས་བྱ་བའི་མདོ། དཀོན་མཆོག་
གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་ཅིག་ན།
བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་་་་་
མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེ་ནས་བཅོམ་
ལྷན་འདས་ཀྱིས་དགེ་སློང་རྣམས་ལ་བཀའ་བསྩལ་པ། དགེ་སློང་
དག་ཁྱེད་ལ་རྟེན་ཅིང་འབྲེལ་བར་འབྱུང་བ་དང་པོ་དང་རྣམ་པར་་་
དབྱེ་བ་བསྟན་གྱིས། དེ་ལེགས་པར་རབ་ཏུ་ཉོན་ལ་ཡིད་ལ་ཟུངས་
ཤིག་དང་ངས་བཤད་དོ། །རྟེན་ཅིང་འབྲེལ་བར་འབྱུང་བ་དང་པོ་
གང་ཞེ་ན། འདི་ལྟ་སྟེ། འདི་ཡོད་ན་འདི་འབྱུང་། འདི་སྐྱེས་པས་
འདི་སྐྱེ་སྟེ། འདི་ལྟ་སྟེ། མ་རིག་པའི་རྐྱེན་གྱིས་འདུ་བྱེད། འདུ་བྱེད་
ཀྱི་རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་
དང་གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག སྐྱེ་
མཆེད་དྲུག་གི་རྐྱེན་གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་
བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་
གྱིས་སྲིད་པ། སྲིད་པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱིས་རྒ་ཤི་
དང་མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་དང་ཡིད་་་
348



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
མི་བདེ་བ་དང་འཁྲུགས་པ་རྣམས་འབྱུང་བར་འགྱུར་རོ། །དེ་ལྟར་
སྡུག་བསྔལ་གྱི་ཕུང་བོ་ཆེན་པོ་འབའ་ཞིག་པོ་འདི་འབྱུང་བར་འགྱུར་
རོ། །འདི་ནི་རྟེན་ཅིང་འབྲེལ་བར་འབྱུང་བ་དང་པོ་ཞེས་བྱའོ། །
རྟེན་ཅིང་འབྲེལ་བར་འབྱུང་བའི་རྣམ་པར་དབྱེ་བ་གང་ཞེ་ན། མ་
རིག་པའི་རྐྱེན་གྱིས་འདུ་བྱེད་ཅེས་བྱ་བའི་མ་རིག་པ་གང་ཞེ་ན།
གང་སྔོན་གྱི་མཐའ་མི་ཤེས་པ་དང་ཕྱི་མའི་མཐའ་མི་ཤེས་པ་དང༌། །
སྔོན་དང་ཕྱི་མའི་མཐའ་མི་ཤེས་པ་དང་ནང་མི་ཤེས་པ་དང༌། ཕྱི་མི་
ཤེས་པ་དང་། ནང་དང་ཕྱི་མི་ཤེས་པ་དང་། ལས་མི་ཤེས་པ་དང་།
རྣམ་པར་སྨིན་པ་མི་ཤེས་པ་དང༌། ལས་དང་རྣམ་པར་སྨིན་པ་མི་
ཤེས་པ་དང༌། སངས་རྒྱས་མི་ཤེས་དང༌། ཆོས་མི་ཤེས་པ་དང་།
དགེ་འདུན་མི་ཤེས་པ་དང་། སྡུག་བསྔལ་མི་ཤེས་པ་དང་། ཀུན་
འབྱུང་དང་འགོག་པ་དང་ལམ་མི་ཤེས་པ་དང་། རྒྱུ་མི་ཤེས་པ་དང་།
རྒྱུ་ལས་ཡང་དག་པར་འབྱུང་བའི་ཆོས་མི་ཤེས་པ་དང་། དགེ་བ་
དང་མི་དགེ་བ་དང་ཁ་ན་མ་ཐོ་བ་དང་བཅས་པ་དང་ཁ་ན་མ་ཐོ་བ་་
མེད་པ་དང་། བསྟེན་པར་བྱ་བ་དང་བསྟེན་པར་བྱ་བ་མ་ཡིན་པ་
དང༌། ངན་པ་དང་གྱ་ནོམ་པ་དང་ནག་པོ་དང་དཀར་པོ་དང་རྣམ་
པར་དབྱེ་བ་དང་བཅས་པའི་རྟེན་ཅིང་འབྲེལ་བར་འབྱུང་བ་དང་་་་
རེག་པའི་སྐྱེ་མཆེད་དྲུག་ཡང་དག་པ་ཇི་ལྟ་བ་བཞིན་ཁོང་དུ་མི་ཆུད་
349



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
，
པ་དང༌། གང་དེ་དང་དེར་ཡང་དག་པ་ཇི་ལྟ་བ་བཞིན་དུ་མི་ཤེས་
པ་དང་མ་མཐོང་བ་དང་མངོན་པར་མ་རྟོགས་པ་དང་རྨོངས་པ་་་་་་
དང་ཀུན་ཏུ་རྨོངས་པ་དང་མ་རིག་པ་དང་མུན་པའི་རྣམ་པ་ཞེས་བྱ་་
བ་འདི་ནི་མ་རིག་པ་ཞེས་བྱ་བའོ། །མ་རིག་པའི་རྐྱེན་གྱིས་འདུ་བྱེད་
ཅེས་བྱ་བའི་འདུ་བྱེད་གང་ཞེ་ན། འདུ་བྱེད་ནི་རྣམ་པ་གསུམ་སྟེ་
གསུམ་གང་ཞེ་ན། ལུས་ཀྱི་འདུ་བྱེད་དང་ངག་གི་འདུ་བྱེད་དང་ཡིད་
ཀྱི་འདུ་བྱེད་དོ། །འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་ཞེས་བྱ་
བའི་རྣམ་པར་ཤེས་པ་གང་ཞེ་ན་རྣམ་པར་ཤེས་པའི་ཚོགས་དྲུག་སྟེ་་་
མིག་གི་རྣམ་པར་ཤེས་པ་དང་རྣ་བའི་རྣམ་པར་ཤེས་པ་དང་། སྣ་
དང་ལྕེ་དང་ལུས་དང་ཡིད་ཀྱི་རྣམ་པར་ཤེས་པའོ། །རྣམ་པར་ཤེས་
པའི་རྐྱེན་གྱིས་མིང་དང་གཟུགས་ཞེས་བྱ་བའི་མིང་གང་ཞེ་ན་་་་་་་་་
གཟུགས་ཅན་མ་ཡིན་པའི་ཕུང་པོ་བཞི་སྟེ་ཚོར་བའི་ཕུང་པོ་དང་་་་་་
འདུ་ཤེས་ཀྱི་ཕུང་བོ་དང་འདུ་བྱེད་ཀྱི་ཕུང་བོ་དང་རྣམ་པར་ཤེས་་་་་
པའི་ཕུང་བོའོ། །གཟུགས་གང་ཞེ་ན། གཟུགས་གང་ཡིན་པ་ཅི་ཡང་
རུང་དེ་དག་ཐམས་ཅད་འབྱུང་བ་ཆེན་པོ་བཞི་དང་འབྱུང་བ་ཆེན་
པོ་བཞི་དག་རྒྱུར་བྱས་པ་སྟེ་གཟུགས་འདི་དང་སྔ་མའི་མིང་གཉི་ག་་་
གཅིག་ཏུ་མངོན་པར་བསྡུས་ནས་མིང་དང་གཟུགས་ཞེས་བྱའོ། །
མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་ཅེས་བྱ་བའི་སྐྱེ་མཆེད་
350



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
དྲུག་གང་ཞེ་ན། ནང་གི་སྐྱེ་མཆེད་དྲུག་སྟེ་མིག་ནང་གི་སྐྱེ་མཆེད་
དང་། རྣ་བ་དང་སྣ་དང་ལྕེ་དང་ལུས་དང་ཡིད་ནང་གི་སྐྱེ་མཆེད་དོ།།
སྐྱེ་མཆེད་དྲུག་གི་རྐྱེན་གྱིས་རེག་པ་ཞེས་བྱ་བའི་རེག་པ་གང་ཞེ་ན།
རེག་པའི་ཚོགས་དྲུག་སྟེ། མིག་གི་འདུས་ཏེ་རེག་པ་དང་། རྣ་བ་
དང་སྣ་དང་ལྕེ་དང་ལུས་དང་ཡིད་ཀྱི་འདུས་ཏེ་རེག་པའོ། །རེག་
པའི་རྐྱེན་གྱིས་ཚོར་བ་ཞེས་བྱ་བའི་ཚོར་བ་གང་ཞེ་ན། ཚོར་བ་ནི་
གསུམ་སྟེ། བདེ་བ་དང་སྡུག་བསྔལ་བ་དང་བདེ་བ་ཡང་མ་ཡིན་སྡུག་
བསྔལ་བ་ཡང་མ་ཡིན་པའོ། །ཚོར་བའི་རྐྱེན་གྱིས་སྲེད་པ་ཞེས་བྱ་
བའི་སྲེད་པ་གང་ཞེ་ན། སྲེད་པ་ནི་གསུམ་ཏེ་འདོད་པའི་སྲེད་པ་
དང་གཟུགས་ཀྱི་སྲེད་པ་དང་གཟུགས་མེད་པའི་སྲེད་པའོ། །སྲེད་
པའི་རྐྱེན་གྱིས་ལེན་པ་ཞེས་བྱ་བའི་ལེན་པ་གང་ཞེ་ན་ལེན་པ་ནི་བཞི་
སྟེ། འདོད་པ་ཉེ་བར་ལེན་པ་དང༌། ལྟ་བ་ཉེ་བར་ལེན་པ་དང་།
ཚུལ་ཁྲིམས་དང་བརྟུལ་ཞུགས་ཉེ་བར་ལེན་པ་དང་། བདག་ཏུ་སྨྲ་བ་
ཉེ་བར་ལེན་པའོ། །ལེན་པའི་རྐྱེན་གྱིས་སྲིད་པ་ཞེས་བྱ་བའི་སྲིད་པ་
གང་ཞེ་ན། སྲིད་པ་ནི་གསུམ་སྟེ། འདོད་པའི་སྲིད་པ་དང་གཟུགས་
ཀྱི་སྲིད་པ་དང་གཟུགས་མེད་པའི་སྲིད་པའོ། །སྲིད་པའི་རྐྱེན་གྱིས་སྐྱེ་
བ་ཞེས་བྱ་བའི་སྐྱེ་བ་གང་ཞེ་ན། གང་སེམས་ཅན་དེ་དང་དེ་དག་གི་
སེམས་ཅན་གྱི་རིས་དེ་དང་དེ་དག་ཏུ་གང་སྐྱེ་བ་དང༌། ཤིན་ཏུ་སྐྱེ་
351



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བ་དང་འཕོ་བ་དང་མངོན་པར་འབྱུང་བ་དང་རབ་ཏུ་བྱུང་བ་དང་་་
ཕུང་བོ་སོ་སོར་ཐོབ་པ་དང་། ཁམས་སོ་སོར་ཐོབ་པ་དང་། ཕུང་བོ་
རྣམས་མངོན་པར་གྲུབ་པ་དང་། སྲོག་གི་དབང་བོ་རབ་ཏུ་སྐྱེས་པ་
འདི་ནི་སྐྱེ་བ་ཞེས་བྱའོ། །སྐྱེ་བའི་རྐྱེན་གྱིས་རྒ་ཤི་ཞེས་བྱ་བའི་རྒ་བ་
གང་ཞེ་ན། གང་དེའི་སྤྱི་ཐེར་དང་སྐྲ་དཀར་དང་གཉེར་མ་ཚོགས་པ་
དང་རྙིང་བ་དང་ཞུམ་པ་དང་། བ་ལང་ཆུ་འཐུང་བ་ལྟར་གུག་པ་
དང་། ལུས་ནག་པོའི་ཐིག་ལེས་གང་བ་དང་། ལུད་པ་ལུ་ཞིང་
དབུགས་རྒོད་པ་དང་། མདུན་དུ་ལུས་འབུབ་པ་ལྟར་བྱེད་པ་དང་།
མཁར་བ་ལ་བརྟེན་པ་དང་། བླུན་པོས་མང་པོ་རྟུལ་བ་ཉིད་དང་
ཞན་པ་ཉིད་དང་། ཉམས་པ་དང་ཡོངས་སུ་ཉམས་པ་དང་དབང་བོ་
རྒུད་པ་དང་ཉམས་པ་དང་འདུ་བྱེད་རྣམས་རྙིང་བ་དང་ཤིན་ཏུ་་་་་
རྙིང་བར་གྱུར་པ་འདི་ནི་རྒ་བ་ཞེས་བྱའོ། །འཆི་བ་གང་ཞེ་ན།
སེམས་ཅན་གང་ཡིན་པ་དེ་དང་དེ་དག་སེམས་ཅན་གྱི་རིས་དེ་དང་་་
དེ་དག་ནས་འཕོས་པ་དང་འཕོ་བ་ཉིད་དང་ཞིག་པ་དང་ནང་་་་་་་་
ཉམས་པ་དང་ཚེ་ཉམས་པ་དང་དྲོད་ཡལ་བ་དང་སྲོག་གི་དབང་པོ་་་
འགག་པ་དང་ཕུང་པོ་རྣམས་འདོར་བ་དང་ཤི་བ་དང་དུས་བྱེད་པ་་་
འདི་ནི་ཤི་བ་ཞེས་བྱ་སྟེ་ཤི་བ་འདི་དང་སྔ་མ་རྒ་བ་གཉིས་གཅིག་ཏུ་་་
བསྡུས་ནས་རྒ་ཤི་ཞེས་བྱ་སྟེ་འདི་ནི་རྟེན་ཅིང་འབྲེལ་བར་འབྱུང་བ་་་
352
མ-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
རྣམ་པར་དབྱེ་བ་ཡིན་ནོ། །དགེ་སློང་དག་ཁྱེད་ལ་རྟེན་ཅིང་འབྲེལ་
པར་འབྱུང་བ་དང་པོ་དང་རྣམ་པར་དབྱེ་བ་བཤད་པར་བྱའོ། །ཞེས་
ངས་སྨྲས་པ་གང་ཡིན་པ་དེའི་ཆེད་དུ་ངས་སྨྲས་པ་འདི་དག་ཡིན་ནོ།།
རྟེན་ཅིང་འབྲེལ་པར་འབྱུང་བ་དང་པོ་དང་རྣམ་པར་དབྱེ་བ་བསྟན་
པ་ཞེས་བྱ་བའི་མདོ་རྫོགས་སོ། །
ཀུན་ཏུ་བཟང་པོ། །ངེས་པར་འབྱུང་བའི་ཆོས་ཀྱི་རྣམ་གྲངས་
འདི་ཐེག་པ་མཆོག་ལ་ཡང་དག་པར་འཇུག་པའི་སེམས་ཅན་རྣམས་་
ཀྱི་དོན་དང་། ཐེག་པ་ཕུལ་དུ་ཕྱིན་པ་ལ་ཡང་དག་པར་ཞུགས་པ་
ཆོས་ཀྱི་སྦྱིན་པས་བསྡུ་བས་བསྡུས་པ་སེམས་ཅན་རྣམས་ཀྱི་དོན་གྱི་་་༌་
ཕྱིར་འཇིག་རྟེན་དབང་ཕྱུག་ངས་གསུངས་པའོ། །དེ་ལྟ་བས་ན་
རིགས་ཀྱི་བུའམ་རིགས་ཀྱི་བུ་མོ་ལས་ཀྱི་སྒྲིབ་པ་བྱང་བར་འདོད་པ་་་
དེས་རྟེན་ཅིང་འབྲེལ་བར་འབྱུང་བའི་མདོ་འདི་ལེན་པ་དང་འཛིན་་
པ་དང་འཆང་བ་དང་ཀློག་པ་དང་། ཀུན་ཆུབ་པར་བྱེད་ཚུལ་བཞིན་
དུ་ཡིད་ལ་བྱེད་པ་དེའི་དགེ་བའི་བསོད་ནམས་ཀྱི་ཕུང་བོ་དཔག་ཏུ་་་
མེད་པ་དང་ལྡན་པར་འགྱུར་རོ། །དགེ་བའི་བསོད་ནམས་ཀྱི་ཆུ་བོ་
རྒྱ་ཆེ་བ་དང་ཀུན་ཏུ་ཟབ་པ་དང་ཀུན་ཏུ་འབབ་པར་འགྱུར་རོ། །
ཀུན་ཏུ་བཟང་པོ། ལས་ཀྱི་སྒྲིབ་པ་བྱང་བར་འདོད་པ་སྐྱེས་པའམ་
བུད་མེད་གང་ལ་ལས་འཛམ་བུའི་གླིང་འདི་རིན་པོ་ཆེ་སྣ་བདུན་་་་་་
353



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གྱིས་བར་མེད་པར་བྱུར་བུར་བཀང་སྟེ་ཉན་ཐོས་རྣམས་དང་བྱང་་་་་
ཆུབ་སེམས་དཔའ་རྣམས་ལ་ཉིན་རེ་བཞིན་དུ་དུས་གསུམ་དུ་ཕུལ་བ་
བས། གང་གིས་རྟེན་ཅིང་འབྲེལ་བར་འབྱུང་བའི་ཆོས་འདི་ཐོས་
ནས་མི་སྤོངས་ལ་ལན་གཅིག་ཙམ་ཡང་ཡིད་དད་པའི་བསོད་ནམས་་་
ཀྱི་ཕུང་བོ་འདི་ལ་བསོད་ནམས་ཀྱི་ཕུང་བོ་སྔ་མས་བརྒྱའི་ཆར་ཡང་་་
ཉེ་བར་མི་འགྲོ། །སྟོང་གི་ཆ་དང་འབུམ་གྱི་ཆ་དང་གྲངས་དང་ཚད་
དང་བགྲང་བ་དང་དཔེ་དང་ཟླ་དང་རྒྱུར་ཡང་མི་བཟོད་དོ། །དེའི་
ཚེ་འཇིག་རྟེན་དབང་ཕྱུག་གིས་ཚིགས་སུ་བཅད་པས་སྨྲས་པ། གང་
ཞིག་ཡོན་ཏན་མེ་ཏོག་ཀུན། །སྐྱེ་བའི་ཆོས་ཀྱི་ས་གཞི་གང་། །མདོ་སྡེ་
དམ་པ་འདི་ཡིན་ཏེ། །དགེ་བའི་ཆུ་བོ་ཇི་སྙེད་ཀུན། །ཡང་དག་
འབབ་པའི་རྒྱ་མཚོ་འདི། །འདི་ནི་ཆོས་ཀུན་མཐོང་བའི་ལམ། །ཞེས་
ཀྱང་སྨྲས་སོ། །
དེའི་ཚེ་རི་བོ་ཏཱ་ལའི་ནགས་ཚལ་གཙང་ཞིང་དབེན་པ་དེ་ན་ཁུ་་
བྱུག་བུ་མོས་དབྱར་དང་པོའི་མེ་ཏོག་གི་ལྗོན་པ་ལས་མེ་ཏོག་གི་རྒྱན་
འཕྲེང་སློང་བར་འདོད་དེ་ནགས་ཀྱི་ལྷ་མོ་ལ་ཡང་ཡང་འབོད་པ་་་་་་
དང་འདྲ་བ་མཐོང་ནས་ངས་ཚིགས་སུ་བཅད་པས་སྨྲས་པ། ཆུ་སྐྱུར་
ལུས་དཀར་ཁྱུ་མང་སྐད་སྙན་འབྱིན་པ་འབབ་པ་ཡི། དབྱར་ཆུ་དལ་
འབབ་སུན་འབྱིན་དབུ་བ་མུ་ཏིག་འཕྲེང་གཡོ་བ། མཐིང་རིལ་ཁྱོ་
354



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
ཤུག་རྐང་གདུབ་གདུབ་བུའི་སྒྲ་དང་མཚུངས་པར་སྨྲ། །དེ་རིང་ལྗོན་
པར་མིའམ་ཅི་མོའི་གར་འདི་སུ་ཡིས་བསླབས། །རི་བོ་ཏཱ་ལར་ཐོ་
རངས་ཀྱི་དུས་ཆར་ཟིམ་བུ་འབབ་པ། །རྩྭ་སྔོན་པོ་རྨ་བྱའི་མགྲིན་
པའི་སྤུ་ལོང་ལྟར་སྔོ་བས་ས་གཞི་མཛེས་པར་བྱེད་པ་དེ་ན་བྱང་ཆུབ་་
སེམས་དཔའ་འཇིག་རྟེན་རྣམ་པར་འདྲེན་པ་དང་ཀུན་ཏུ་བཟང་པོ་་
གནས་མལ་འཆའ་ཞིང་དུས་དུས་སུ་ཆོས་སྟོན་པ་ནི་མ་གཏོགས་ཏེ་་་
གཡེང་བ་མེད་པ་འཕགས་པ་སྤྱན་རས་གཟིགས་དབང་ཕྱུག་གི་སྤྱོད་་
པས་འགྲོ་བ་འདྲེན་པར་བྱེད་པ་མཐོང་ནས་ཡུལ་དེའི་སྐྱེ་བོ་མང་་་་་་་
པོས་བསྙེན་བཀུར་བར་བྱེད། ཕྱག་འཚལ་བར་བྱེད། བསྐོར་བ་བྱེད་
པ་དེའི་བསོད་ནམས་ཀྱི་དགེ་བའི་སྟོབས་ལས་ཡུལ་དེའི་སྐྱེ་བོའི་ཉེ་་་་
བར་མཁོ་བ་ཟས་རྙེད་སླ་བ། ཕྱོགས་ཀུན་ནས་ཕྱུགས་ལུག་མང་པོ་
རྙེད་སླ་བ། ལོ་ལེགས་པ། ཡམས་ནད་དང་མུ་གེ་མེད་པ། མི་དང་མི་
མ་ཡིན་པའི་ཉེ་བར་འཚེ་བ་མེད་པ། ལོངས་སྤྱོད་ཀུན་གྱིས་འབྱོར་བ་
རྫོགས་ལྡན་ལྟ་བུར་སྐྱེ་བོ་བདེ་བར་གནས་ཤིང་། བདེ་བའི་ཡོ་བྱད་
ཀུན་ཚང་བ་ཀུན་ཏུ་བཟང་པོས་མཐོང་ནས་འཇིག་རྟེན་རྣམ་པར་་་་་
འདྲེན་པ་ལ་འདི་སྐད་ཅེས་སྨྲས་སོ། །རི་བོ་ཏཱ་ལ་འདིའི་ཁོ་ར་ཁོར་
ཡུག་ཀུན་ཏུ་ས་གཞི་ཡིད་དུ་འོང་བ་ནེའུ་གསིང་སྔོན་པོ་མནན་ན་་་་་་
ནེམ་བྱེད་པ། བཏེགས་ན་སྤར་བྱེད་པ། ཡུལ་འདིའི་གདུལ་བྱ་ནི་
355



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འདུལ་སླ་བ། སྦྱངས་སླ་བ། སྤྱན་རས་གཟིགས་ཀྱི་གདུལ་བྱ་མང་པོ་
ཉེ་བར་འོང་ཞིང་བསྙེན་བཀུར་བྱ་བ་འདིའི་དྲིན་ལ་ཆོས་ཀྱི་སྦྱིན་པ་་་
སྦྱིན་པར་རིགས་ཏེ་དྲིན་གྱི་ནང་ན་ཆོས་ཀྱི་སྦྱིན་པ་ནི་མཆོག་ཡིན་ནོ།།
ཅེས་སྨྲས་པ་དང་། འཇིག་རྟེན་རྣམ་པར་འདྲེན་པས་སྨྲས་པ། མེ་
ཏོག་དུས་སུ་ཁ་ཕྱེ་བ་ནི་སྐྱེ་བོའི་རྒྱན་དུ་འོས་པ་དེ་བཞིན་དུ་སྨོན་་་་་་་
ལམ་གྱིས་ཡང་དག་པར་བསྡུད་པར་བྱས་པ་དལ་འབྱོར་ཡང་དག་པ་
དང་ལྡན་པ་དང་ལྡན་པ། སྐྱེ་བོའི་དད་པའི་མྱུ་གུ་ཆོས་ཀྱི་ཆར་གྱིས་
གསོ་བའི་དུས་ཀུན་ཏུ་བཟང་པོས་ཤེས་པ་ནི་ལེགས་སོ། །
དེ་ནས་ཉི་མ་གཞན་པ་ལ་སྐྱེ་བོའི་ཚོགས་ཆེན་པོ་ཉེ་བར་འོངས་་
པ་དུས་སུ་ཆོས་ཉན་པའི་ཚོགས་ལ་འདི་སྐད་ཅེས་སྨྲས་སོ། །སྔོན་
ཆད་ནི་དུས་སུ་ཆོས་སྟོན་པ་སྟེ་ཚུར་ཤོག་ད་ནི་ཉིན་གྲངས་མང་པོའི་་
བར་དུ་དུས་མེད་པར་འཇིག་རྟེན་རྣམ་པར་འདྲེན་པ་དང་ཀུན་ཏུ་་་
བཟང་པོ་ངས་ཆོས་བསྟན་པར་བྱའོ། །ཞེས་སྨྲས་པ་ཐོས་ནས། སྐྱེ་བོ་
ཀུན་གྱིས་ཆོས་སྨྲ་བ་ལ་མཆོད་པའི་སླད་དུ་མེ་ཏོག་དང་། ཙན་དན་
གྱི་ཕྲེང་བ་དྲི་ཞིམ་པོ་དང་། ཨ་ཀ་རུ་དང་། འགུ་འགུམ་མ་དང་། སི་
ལཱ་དང་། རྒྱ་ཤུག་དང་། རྩ་བ་ལ་སྟེ་བདུག་སྤོས་རྣམ་པ་དུ་མ་དང་།
པདྨ་དང་། ཨུཏྤལ་དང་། འཁྲི་ཤིང་གི་མེ་ཏོག་དང༌། ཧ་ལོ་དང༌།
རྒྱ་མེན་ཏེ་མེ་ཏོག་ཁ་དོག་སྣ་ཚོགས་པ་ཡིད་དུ་འོང་བ་དྲི་ཞིམ་པོ་དུ་་་
356



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
-
-
མ་དང༌། ཞལ་ཟས་རོ་བརྒྱ་དང་ལྡན་པ་འབྲས་ཆན་དང༌། ནས་
དང་། ཤིང་ཏོག་སྨིན་པ་དང༌། རྩི་བཅུད་ཀྱི་མར་དང་། འབྲུ་མར་
དང་། སྦྲང་རྩི་དང་། བུ་རམ་དང་། ཞོ་དང་། འོ་མ་མང་པོས་རིན་
པོ་ཆེའི་སྣོད་གང་བ་དང་། དར་ཟབ་ཁ་དོག་ལྔ་བ་དང་། བེའུ་རས་
དང་། རས་ཀ་ཤི་པ་དང་། དུ་ཀུ་ལའི་རས་དང་། ཀོ་ཏམ་པའི་རས་
ཏེ་སྲབ་འཇམ་ཡང་བའི་ན་བཟའ་དུ་མས་མཆོད་པར་བྱེད་པའི་་་་་་
འཁོར་ལ་ཉིན་དང་པོ་ལ་འཇིག་རྟེན་རྣམ་པར་འདྲེན་པས་ཆོས་་་་་་་
བསྟན་པ་དེ་ཡང་མདོ་སྡེ་པདྨ་དཀར་པོའི་ཆོས་ཀྱི་རྣམ་གྲངས་ལས་་་་
བརྩམས་ཏེ་ཆོས་སྟོན་ཏོ། །ཉིན་གཉིས་པ་ལ་ནི་ཀུན་ཏུ་བཟང་པོས་
མདོ་སྡེ་པདྨ་དཀར་པོ་ཀུན་ནས་སྒོའི་ལེའུ་ལས་བརྩམས་ཏེ་ལུང་གི་་་
ཆོས་ལ་ཡང་དག་པར་བསྟོད་ཅིང་ཆོས་སྟོན་ཏོ། །ཉིན་གསུམ་པ་ལ་
ནི་འཇིག་རྟེན་རྣམ་པར་འདྲེན་པས་འཁོར་གྱི་ཚོགས་ལ་སྒྲུབ་རྒྱུ་་་་་
རིན་པོ་ཆེའི་རྣམ་ཐར་རྒྱ་མཚོའི་ཚོགས་ཀྱི་ཆོས་བསྟན་ཏོ། །ཉིན་བཞི་
པ་ལ་ནི་ནཱ་རོ་ཆོས་དྲུག་གི་སྦྱོར་བ་ཡན་ལག་ཀུན་ཚང་བའི་ཆོས་་་་་་
བསྟན་ཏོ། །ཉིན་ལྔ་བ་ལ་ནི་རྡོ་རྗེ་གཅོད་པ་ཤེས་རབ་ཀྱི་ཕ་རོལ་ཏུ་
ཕྱིན་པ་ཟབ་ཅིང་རྒྱ་ཆེ་བའི་ཆོས་བསྟན་ཏོ། །ཉིན་དྲུག་པ་ལ་ནི་མདོ་
བསྡུས་པ་ལས་བརྩམས་ཏེ་ཕ་རོལ་ཏུ་ཕྱིན་པ་དྲུག་ལ་ཡང་དག་པར་་་་
བསླབ་ཅིང་ཡང་དག་པར་བསྟོད་པའི་ཆོས་བསྟན་ཏོ། །ཉིན་བདུན་
357



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པ་ནས་ཉིན་གྲངས་མང་པོའི་བར་དུ་འཕགས་པ་སྤྱན་རས་གཟིགས་་
ཀྱི་གང་ལ་གང་འདུལ་གྱི་ཐབས་མཁས་པའི་འགྲོ་བ་འདྲེན་པ་གསུང་
མཆོག་ཡི་གེ་དྲུག་མའི་ཕན་ཡོན་བསྟན་པ་དང་། ངེས་པར་འབྱུང་
བའི་ཆོས་ཀྱི་སྒོ་མཐའ་ཡས་པ་རྒྱ་མཚོའི་ཚོགས་འདི་བསྟན་པ་ལ་་་་་་
འཁོར་དེ་ལས་ཉན་ཐོས་བས་མཐའ་ལ་དགའ་བ་བསེ་རུ་ལྟ་བུ་དེ་་་་
དག་གིས་འཁོར་བ་སྡུག་བསྔལ་རྒྱུ་དང་བཅས་པ་ལ་ཡིད་སྐྱོ་བས་་་་་་
ཡིད་ཀྱི་ཆོས་ཀུན་སྒྱུ་མའི་རང་བཞིན་དུ་ཤེས་ཏེ་སྒྱུ་མ་ལྟ་བུའི་ཏིང་ངེ་
འཛིན་ལས་བརྩམས་ཏེ་སློབ་མའི་ཚོགས་ལ་ཆོས་བསྟན་ཏོ། ཁ་ཅིག་
ནི་རྒྱུ་དང་འབྲས་བུའི་ཆོས་ཀྱི་དོན་འཚལ་བ་རབ་ཏུ་དུལ་བས་འགྲོ་
བ་སྲོག་ཆགས་ཕྲ་མོ་གྲོག་སྦུར་ལམ་དུ་འདུག་པ་ཡང་སྐྱོབ་པར་བྱེད་་་་
པ། སྙིང་རྗེའི་སེམས་ཀྱིས་ཉེ་བར་གནས་པ་འཕགས་པ་སྤྱན་རས་
གཟིགས་ཀྱི་སྤྱོད་པ་ལ་འཇུག་པ་མང་པོ་བྱུང་ངོ༌། །དེའི་ཚེ་འཇིག་
རྟེན་རྣམ་པར་འདྲེན་པས་ཆོས་ཉན་པའི་ཚོགས་པ་དབྱར་གྱི་ཆུ་བོ་་་་
དང་དབྱར་དང་པོའི་མེ་ཏོག་བཞིན་དུ་ཉིན་གྲངས་ཀྱིས་མང་བར་་་་་
གྱུར་པ་མཐོང་ནས་ངས་ཀུན་ཏུ་བཟང་པོ་ལ་འདི་སྐད་ཅེས་སྨྲས་སོ། །
ཡུལ་འདིའི་སྐྱེ་བོ་དང་ཡུལ་ཐ་དད་པ་ནས་འོངས་པའི་སྐྱེ་བོ་བགྲང་་་
བ་ལས་འདས་པ་འདི་རྙེད་ཅིག་ངེས་པར་འབྱུང་བའི་ཆོས་ཀྱི་སྦྱིན་་་་
པས་བསྡུ་བར་བྱས་པ་ཆོས་ལ་གུས་པ་དང༌། ཆོས་སྟོན་པའི་བླ་མ་
358
༩
---དཀr
-
++
+
-ts=ཟན i++
+
+
-
-



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།།
འཇིག་རྟེན་རྣམ་པར་འདྲེན་པ་དང་། ཀུན་ཏུ་བཟང་པོའི་མིང་ཤེས་
པ་ཆོས་ཉན་པ་དོན་མཐུན་པ། བྱང་ཆུབ་སེམས་དཔའི་ཆོ་ག་དང་།
སྤྱོད་ཡུལ་ལ་སློབ་པ་བྱ་བ་མཐུན་པ་འཁོར་འདི་ཀུན་མ་འོངས་པ་ན་་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་་་་་་
དབང་ཕྱུག་གིས་འགྲོ་བ་འདྲེན་པ་ཅི་འདྲ་བ་དང་འཁོར་ཅི་འདྲ་བ་་་
དང་ཞིང་ཁམས་ཅི་འདྲ་བ་དེ་འདྲར་ངས་རྣམ་ཐར་རྒྱ་མཚོ་སྒྱུ་མ་ལྟ་་
བུའི་ཞིང་རྣམས་སྦྱོང་བར་བྱེད་པར་གྱུར་ཅིག ཅེས་སྨོན་ལམ་རྒྱ་
མཚོ་མངོན་པར་བརྗོད་པ་ཀུན་ཏུ་བཟང་པོས་ཐོས་ནས་དེ་ཆོས་ལ་་་
གུས་པ་ཆེན་པོས་སྟན་ལས་ལངས་ཏེ་གུས་པས་ཉེ་བར་བཏུད་ནས་་་་་
འཇིག་རྟེན་རྣམ་པར་འདྲེན་པ་ལ་འདི་སྐད་ཅེས་སྨྲས་སོ། །རྒྱུ་དང་
འབྲས་བུའི་ཆོས་ལས་བརྩམས་ཏེ་འཁོར་འདི་ཅི་ནས་དགེ་བ་ལ་མོས་
པ་དགེ་བའི་བྱ་བས་དུས་འདའ་བ་སྦྱིན་པ་ཡོངས་སུ་དག་པ་དངོས་་
པོར་མ་ལྷུང་བ་སྦྱིན་པའི་བསོད་ནམས་དག་ཅིང་རྒྱུ་མཐུན་པ་དེ་་་་་
ལྟར་ཆོས་བསྟན་དུ་གསོལ། ཀུན་ཏུ་བཟང་པོས་དེ་སྐད་ཅེས་སྨྲས་པ་
དང་། འཇིག་རྟེན་རྣམ་པར་འདྲེན་པ་རྗེས་སུ་ཡི་རང་བས་མགུ་བར་
གྱུར་ཏེ་ཁྱུ་མཆོག་གིས་བལྟ་བ་བཞིན་དུ་འཁོར་གྱི་ཚོགས་ལ་གཡས་་་་་
བསྐོར་དུ་ཡུན་རིང་མོ་ཞིག་བལྟས་ནས་སྨྲས་པ། ཀྱི་གདུལ་བྱ་སྣོད་
ལྡན་དག་ཚུར་ཤོག སེམས་ཅན་གང་དག་འཆི་བའི་འཇིགས་པ་ལས་
359



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉེ་བར་གནས་པ་དེ་དག་གི་སྲོག་སྐྱོབ་པའི་བྱ་བ་ཚིག་གིས་ཡོངས་སུ་་
བཟུང་བའམ་ནོར་གྱིས་ཉོ་བར་བྱའོ། །བསོད་ནམས་བྱེད་པ་པོ་དེ་ཚེ་
རབས་ཐམས་ཅད་དུ་ཚེ་མཐར་ཕྱིན་པ་སྐྱེ་བོ་མང་པོའི་ཡིད་དུ་འོང་་་
བ་ལོངས་སྤྱོད་ཐམས་ཅད་ཁྱིམ་དུ་འབད་མེད་དུ་འོང་བར་འགྱུར་རོ།
སྐྱེ་བོ་གང་དག་ཟས་ཀྱི་དབུལ་བ་དེ་དག་ལ་ཁ་ཟས་སྦྱིན་པའི་བསོད་་
ནམས་བྱེད་པ་པོ་ཚེ་རབས་ཐམས་ཅད་དུ་ཟས་རོ་བརྒྱ་དང་ལྡན་པ་་་
དང་བཏུང་བ་རོ་དང་ལྡན་པ་རྙེད་སླ་བ་ཟས་ཀྱི་བང་བ་མང་པོའི་་་་
བདག་པོར་འགྱུར་ཏེ་སློང་བ་ལ་ཟས་ཟད་མི་ཤེས་པ་སྦྱིན་པར་བྱེད་་་
པས་སྦྱིན་པའི་བདག་པོར་འགྱུར་རོ། །སྐྱེ་བོ་གང་དག་བླ་མ་ལ་དད་
པས་ནོར་གྱི་དབྱིག་རིན་པོ་ཆེ་འབུལ་བ་དང་། ཉན་ཐོས་ལ་མཆོད་
པ་དང༌། ལྷ་སྐུ་བགྱིད་པ་དང་། བགྱིད་དུ་བསྩལ་བ་དང་། མདོ་སྡེ་
འདྲི་བ་དང་། འདྲི་བར་བསྩལ་བ་དང་། གང་ལས་ཆོས་ཐོས་པའི་
བླ་མ་ལ་གུས་པས་ཕྱག་བྱ་བ་དང་། བསྐོར་བ་བྱ་བ་དང་། མེ་ཏོག་
དང་། བདུག་སྤོས་དང་། ཞལ་ཟས་རོ་བརྒྱ་དང་ལྡན་པ་དང༌། རོལ་
མོ་རྒྱུད་མང་དང་། སིལ་སྙན་དང༌། རྔ་པ་ཊ་ཧའི་སྒྲ་དབྱངས་ཀྱིས་
མཆོད་པར་བྱེད་པ་དེ་དག་གིས་ཡོན་ཏན་གྱི་ཚོགས་འདི་དག་འཐོབ་
པར་འགྱུར་ཏེ། ལྷའི་ན་བཟའ་དབུལ་བ་དེ་དག་གིས་ནི་ཚེ་རབས་
ཐམས་ཅད་དུ་གོས་རིན་པོ་ཆེ་རེག་ན་འཇམ་པ་རྙེད་སླ་བ་ཐོབ་པར་
360



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
འགྱུར། མེ་ཏོག་དབུལ་བའི་བསོད་ནམས་དེས་ཚེ་རབས་ཐམས་ཅད་
དུ་གཟུགས་མཛེས་པ་ཁ་དོག་བཟང་པོ་དང་ལྡན་པ་ཁ་ནས་མེ་ཏོག་་་་
ཨུཏྤ་ལའི་དྲི་ངད་ལྡང་བར་འགྱུར་རོ། །རོལ་མོ་རྒྱུད་མང་དང་།
གླིང་བུ་དང༌། པི་ཝང་དང༌། ཏིང་ཏིང་ཤག་དང་། རྔ་པ་ཊ་ཧའི་གླུ་
དབྱངས་ཀྱི་སྒྲས་མཆོད་པ་དེ་དག་གིས་ཚེ་རབས་ཐམས་ཅད་དུ་ཆོས་
ཉན་པ་ཐོས་པར་འགྱུར། བྱ་ཀ་ལ་པིང་ཀ་དང་ངང་བ་བཞིན་དུ་
སྐད་སྙན་པར་འགྱུར། །
རྒྱུ་དང་འབྲས་བུའི་ཆོས་ལས་བརྩམས་ཏེ་དམ་པའི་ཆོས་ཀྱི་ཕན་
ཡོན་འདི་བཤད་པ་ན་འཁོར་དེ་ལས་ཁ་ཅིག་ནི་འཁོར་བའི་རང་་་་་་
བཞིན་སྡུག་བསྔལ་དུ་ཤེས་ནས་གཡའ་རི་དང་ཤིང་དྲུང་དང་བས་་་་་
མཐར་འགྲོ་བར་ཡིད་དམ་བཅས་ཏེ་སོང་ནས་རྩྭའི་མལ་སྟན་ལ་་་་་་
འདུག་སྟེ་བསམ་གཏན་གྱི་བདེ་བ་དཔེ་མེད་པ་མྱོང་བར་བྱེད། རྟེན་
ཅིང་འབྲེལ་བར་འབྱུང་བའི་ཆོས་ཡང་དག་པ་ཤེས་སོ། །ཤེས་ནས་
བསམ་པར་བྱེད། དུས་སུ་བསོད་སྙོམས་ཀྱི་ཕྱིར་སློང་བར་བྱེད་པ་
དང་དུས་སུ་ཆོས་ཉན་དུ་འོང་བ་ནི་མ་གཏོགས་ནགས་ཚལ་ནས་་་་་་
ནགས་ཚལ་དུ་འགྲོ་བར་བྱེད། མོས་གུས་བླ་མའི་རྣལ་འབྱོར་གྱི་
གསོལ་འདེབས་ཀྱིས་དུས་འདའ་བ། དཔེར་ན། རྫིང་བུ་མ་དྲོས་པ་
ན་གནས་འཆའ་བ་ངང་བ་གཅིག་རྫིང་བུར་ཁྲུས་ལ་འཇུག་པ་དེའི་་་་
361



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ངོགས་ཀྱི་པདྨའི་ཚལ་ན་ཟས་འཚོལ་བར་ཅུང་ཟད་འགོར་བ་དེ་ལ་་་་
འབོད་པ་ཅི་འདྲ་བ་དེ་འདྲ་བའི་ཁ་ཟས་དུས་ལས་ཡོལ་བར་བྱེད་པ་་
ཉན་ཐོས་བསེ་རུ་ལྟ་བུའི་དབེན་པར་གནས་འཆའ་འོ། ཁ་ཅིག་ནི་
བྱང་ཆུབ་སེམས་དཔའ་ཀུན་ཏུ་བཟང་པོ་དང་འཇིག་རྟེན་རྣམ་པར་་
འདྲེན་པ་ལས་ངེས་པར་འབྱུང་བའི་ཆོས་ལས་བརྩམས་ཏེ་ཆོས་ཀྱི་སྒོ་
མཐའ་ཡས་པ་ཐོས་ནས་ཉན་ཐོས་ཚོགས་ན་སྤྱོད་པའི་ནང་དུ་འདུག་
ནས་མདོ་སྡེ་ཁ་ཏོན་དུ་བྱེད། དོན་ཤེས་པར་བྱེད། དུས་དུས་སུ་ཆོས་
སྟོན་པར་བྱེད། བྱང་ཆུབ་སེམས་དཔའ་འཇིག་རྟེན་རྣམ་པར་འདྲེན་
པ་དང་ཀུན་ཏུ་བཟང་པོ་ལ་ཆོས་ཀྱི་འཁོར་ལོ་བསྐོར་བར་བསྐུལ་བ་་་
དང་མྱ་ངན་ལས་མི་འདའ་བར་གསོལ་བ་འདེབས་པའི་ཚིགས་སུ་་་་
བཅད་པ་ནི། ཕྱོགས་བཅུའི་རྒྱལ་བ་ཀུན་དང་མཉམ་པ་ལས། །ལྷག་
པའི་ཐུགས་རྗེ་ཆེན་པོ་མངའ་བརྙེས་པ། །འཕགས་མཆོག་སྤྱན་རས་
གཟིགས་དབང་དགེ་སློང་གཟུགས། །རྣམ་རོལ་ནམ་ཡང་འགྱུར་མེད་
བཞུགས་སུ་གསོལ། །ཞེས་དང༌། ཚོགས་གཉིས་ཆུ་གཏེར་ཀུན་ཏུ་
གང་བའི་དབུས། །དགེ་ཚོགས་དུ་མས་ལེགས་བལྟམས་ལྷུན་པོའི་
སྤོར། །ཐུགས་རྗེའི་རང་བཞིན་ཟླ་འོད་བཟང་པོའི་དཔལ། །ཀུན་ཏུ་
བཟང་པོ་བསྐལ་མང་འཚོ་བཞེས་ཤོག །ཞེས་པ་དགེ་འདུན་ཚོགས་
སྤྱོད་རྣམས་དང་ཁ་ཏོན་མཐུན་པ་སྤྱོད་ལམ་དུལ་བ་མཐུན་པ་མཐོང་
362



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བའི་སྐྱེ་བོ་དད་པ་ཅན་རྣམས་བསོད་ནམས་ཀྱི་རྒྱུ་མཐུན་པ་བྱ་བ་་་་་
བགྲང་བ་ལས་འདས་པ་བྱུང་ངོ་། །འཁོར་དེ་ལས་ཁ་ཅིག་གིས་སྙིང་
པོ་ཡི་གེ་དྲུག་པའི་ཕན་ཡོན་ཤེས་ཏེ་སྒྲ་སྙན་དང་། བྲག་ཆའི་སྒྲ་དང་
མཚུངས་པར་ཡིག་དྲུག་དུང་ཚང་བའི་བཟླས་བརྗོད་ཀྱི་དགེ་བའི་རྩ་་
བ་འདིས་ཉེ་བར་མཚོན་ཏེ་དུས་གསུམ་གྱི་དགེ་ཚོགས་རྒྱ་མཚོ་ཅི་་་་་་
མཆིས་པ་འགྲོ་བ་ཀུན་གྱི་བདེ་བའི་རྒྱུར་བསྔོའོ། །
འཛམ་བུའི་གླིང་འདི་ན་བྱང་ཆུབ་སེམས་དཔའ་ཀུན་ཏུ་བཟང་་
བོ་དང་འཇིག་རྟེན་རྣམ་པར་འདྲེན་པས་འཁོར་ལ་ངེས་པར་འབྱུང་་
བའི་ཆོས་ཀྱི་སྒོ་དགེ་བའི་མྱུ་གུ་འབྱུང་བའི་ས་གཞི་ཕ་རོལ་ཏུ་ཕྱིན་པ་
དྲུག་གི་སྔོན་དུ་འགྲོ་བའི་རྟ་མཆོག ། སེམས་ཅན་ཐམས་ཅད་ཀྱི་
བསམ་པ་དང་ཁམས་དང་དབང་པོའི་རིམ་པ་དང་མཐུན་པར་་་་་་་་
འདོད་པ་འཇོ་བའི་བ་མོ། སེམས་ཅན་ཐམས་ཅད་ཀྱི་བསོད་ནམས་
དང་ཡེ་ཤེས་ཀྱི་དགེ་བའི་ཤིང་རྟ། མྱ་ངན་ལས་འདའ་བའི་གྲོང་ཁྱེར་
དུ་འདྲེན་པའི་ཁྱུ་མཆོག ཆོས་ཕུང་བརྒྱད་ཁྲི་རིན་ཆེན་ཀུན་འབྱུང་
བའི་རྒྱ་མཚོ། ཕྱོགས་བཅུ་སྟོང་གི་འདྲེན་པ་རྒྱ་མཚོས་འཁོར་རྒྱ་
མཚོའི་དབུས་སུ་བསྟོད་དབྱངས་རྒྱ་མཚོས་བསྟོད་པ། ལྷ་དང་མིས་
ཕྱག་བྱ་བའི་གནས་རི་མོར་བྱ་བའི་གནས་ངེས་པར་འབྱུང་བའི་ཆོས་
ཀྱི་རྣམ་གྲངས་འདི་བྱང་ཆུབ་སེམས་དཔའ་འཇིག་རྟེན་དབང་ཕྱུག་་་
363.



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དང་ཀུན་ཏུ་བཟང་བོ་ལས་མངོན་སུམ་དུ་བཟུང་། ཀུན་ཆུབ་པར་
བྱས། བླང་བར་བྱས། སྐྱེ་བོ་མང་པོ་ལ་ཡང་དག་པར་སྟོན་པར་བྱེད།
བླ་ན་མེད་པའི་བྱང་ཆུབ་ལ་འཇུག་པར་འདོད་པ་དེ་ལ་ངེས་པར་་་་་
འབྱུང་བའི་ཆོས་ཀྱི་སྒོ་འཕར་དེ་རིང་ངས་ཕྱེ་ཟིན་གྱི་ལྷ་དང་མིའི་སྐྱེ་་
བོ་དགེ་བའི་རྩ་བ་ཡོད་པ་ཀུན་དགའ་བར་གྱིས། ཀུན་ཏུ་བཟང་བོ།
དེ་ལྟ་བས་ན་ངེས་པར་འབྱུང་བའི་ཆོས་འདི་ལན་གཅིག་ཐོས་པའམ་
ཐོས་ནས་འཛིན་པ་དང་འཆང་བ་དང་གཞན་དག་ལ་ཡང་དག་པར་
བསྟན་ན་གཞི་དེ་ལས་བསོད་ནམས་མང་དུ་བསྐྱེད་དེ། ངེས་པར་
འབྱུང་བའི་ཆོས་འདི་ཐོས་ནས་ལན་གཅིག་ཙམ་ཡང་དད་པ་ཐོབ་པ་
དེ་ཚེ་རབས་ཐམས་ཅད་དུ་ལས་ཀྱི་སྒྲིབ་པ་བྱང་བར་འགྱུར་རོ། །
ཀུན་ཏུ་བཟང་བོ། འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་དང་
མཉམ་པ་ཇི་སྙེད་པ་དེ་དག་གིས་རིགས་ཀྱི་བུའམ་རིགས་ཀྱི་བུ་མོ་ལ་་
ལ་ཞིག་གིས་རིན་པོ་ཆེ་སྣ་བདུན་གྱིས་ས་གཞི་བཀང་སྟེ་དེ་བཞིན་་་་་་
གཤེགས་པ་རྣམས་ལ་ཕུལ་བ་བས་གང་གིས་ངེས་པར་འབྱུང་བའི་་་་
ཆོས་ལ་ཡིད་དད་པས་སྐྱབས་སུ་འགྲོ་བའི་ཕྱག་འཚལ་བ་དེ་ནི་དེ་་་་་
ལས་བསོད་ནམས་ཆེས་གྲངས་མེད་དཔག་ཏུ་མེད་པ་བསྐྱེད་དོ། །
དེའི་ཚེ་འཇིག་རྟེན་རྣམ་པར་འདྲེན་པས་འཁོར་གྱི་དབུས་སུ་ཚིགས་་
སུ་བཅད་པས་སྨྲས་པ། ཆོས་འདི་ཐོས་ནས་ཆོས་སྨྲ་དང༌། །ཆོས་ལ་
364



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
རྗེས་སུ་ཡི་རང་བ། །མཆོག་གི་ཡི་རང་དགེ་བ་ནི། །མཆོག་གི་རྗེས་སུ་
ཡི་རང་བ། །བདག་གི་དགེ་བའི་རྩ་བ་འདིའི། །དགེ་བ་གང་དེས་
འགྲོ་བ་ཀུན། །ཀུན་ཏུ་བཟང་བོའི་ཞིང་དུ་ཀུན། །སྐྱེ་ཞིང་སྐྱེ་བར་
འགྱུར་བར་ཤོག །སངས་རྒྱས་རྣམས་དང་སྲས་རྣམས་དང་། །རང་
རྒྱལ་རྣམས་དང་ཉན་ཐོས་ཚོགས། །ཚོགས་སྤྱོད་ཞིང་གི་དམ་པ་གང་།
འགྲོ་བའི་མཆོད་འོས་ཕྱག་གི་གནས། །སེམས་ཅན་ཀུན་གྱིས་རྙེད་
པར་ཤོག །དགེ་བ་དོན་མཐུན་སེམས་ཅན་དག་པ་ཇི་སྙེད་ཀུན། །
སྨོན་ལམ་ཁྱུ་མཆོག་སྔོན་དུ་འགྲོ་བས་ཉེར་དྲངས་ཏེ། །རི་བོ་ཏཱ་ལ་
དག་པའི་ཞིང་དུ་འགྲོ་བའི་ལམ། །ངེས་འབྱུང་ཆོས་ཀྱི་ལམ་འདིར་
འཇུག་གྱུར་ཅིག །པདྨའི་སྤྱན་རས་ཡངས་པས་འགྲོ་ལ་དུས་དྲུག་
གཟིགས་ནས་སླར། །ལྷག་པའི་སེམས་ལ་བསླབ་འདོད་གདུལ་བྱ་
ཚུར་ཤོག་ཡུ་བའི་འབངས། །ངེས་འབྱུང་ཆོས་ཀྱི་ཆུ་ཀླུང་འདུས་བྱས་
མི་རྟག་ཉིད་དུ་འབབ། །སྦྱིན་པ་དམ་པ་ཆོས་སྦྱིན་མཆོག་འདི་འདིར་
ནི་སྐལ་བས་འཐུང་། །སྲིད་པའི་མཚན་མོ་ཉོན་མོངས་མུན་པས་
ཆེར་གནག་པ། །ལུས་ཅན་ཉམ་ཐག་འབོད་སྒྲོག་གཤིན་རྗེས་མདའ་
ཆེན་བསྣུན་པའི་འབེན། །དམྱལ་མེའི་བུད་ཤིང་ངན་འགྲོའི་འགྲོ་བ་
ཀྱེ་ཧུད་སྐྱབས་མེད་འདི། །ཀུན་ནས་ཡོངས་སྐྱོབ་ཐུགས་རྗེའི་འོད་
མངའ་བསིལ་བྱེད་ཟླ་བ་སྤྱན་རས་གཟིགས། །གང་གི་ཐུགས་བསྐྱེད་
365



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མ་དྲོས་ཀླུ་དབང་རྣ་རྒྱན་བི་རཱུམ། །སྨོན་ལམ་རྒྱུ་མཐུན་རྣམ་དཀར་
མུ་ཁྱུད་ཡངས་པའི་ཁྱོན་གང་དུ། །སེམས་ཅན་ཀུན་གྱི་ལེགས་བྱས་
སྲིད་རྩེར་སོན་པའི་དགེ་བ་དེ། །ཡོངས་སུ་མི་དམིགས་འཕགས་པའི་
དགེ་བ་དམ་པ་འདིར་བསྔོའོ། །ངེས་འབྱུང་ཆོས་འདི་མཐོང་ནས་
འཁོར་བ་སྙིང་པོ་མེད་ཤེས་ཏེ། །མཁས་པ་ཡིད་ཀྱི་ཅང་ཤེས་སེམས་
ཅན་ཁུར་ཆེན་ད་ཁྱེར་ནས། །རྒ་ཤི་མེད་པར་གྲོང་ཁྱེར་ཞི་བར་འགྲོ་
བ་འགྲོ་མི་དམིགས། །བྱང་ཆེན་སྨོན་ལམ་འདི་ནི་སེམས་ཅན་ཀུན་
གྱིས་མཐོང་བར་ཤོག །སེམས་ཅན་ཀུན་གྱིས་དགེ་ལ་ཡི་རང་དགེ་བ་
ཆེས་མཆོག་དང་། །བདག་གིས་དུས་གསུམ་བསགས་པའི་དགེ་བ་
བཟང་བོ་ཅི་མཆིས་པ། །དགེ་ཚོགས་རྒྱ་མཚོ་བྱང་ཆུབ་ཡོངས་བསྔོ་
བསྔོ་བའི་དགེ་བ་འདིས། །སེམས་ཅན་ཐམས་ཅད་ཞིང་དག་རི་བོ་
ཏཱ་ལར་སྐྱེ་བར་ཤོག །ངེས་པའི་དོན་ཟབ་གསུང་རབ་ཆུ་བོ་འབབ་
པ་ཡི། །ངེས་པར་འབྱུང་བ་ཆོས་ཀྱི་རྒྱ་མཚོར་འཇུག་འདོད་དེས། །
སྨོན་ལམ་གྲུ་ཆེན་འགྲོ་བས་བསྟན་འོས་འདི་བཟུང་ནས། །ཀུན་ཏུ་
བཟང་དང་འཇིག་རྟེན་དབང་ཕྱུག་ཆོས་ཀུན་ཤེས། །རྣ་བ་འཛིན་པ་
ཟུང་གིས་ཉེ་བར་བསྟེན་བྱས་འདི། །རེ་བ་ཀུན་སྦྱིན་ཡིད་བཞིན་ནོར་
བུ་རྙེད་པར་ཤོག །
བྱང་ཆུབ་སེམས་དཔའི་རྟོགས་པ་བརྗོད་པ་ངེས་པར་འབྱུང་་་་་
366



བྱང་ཆུབ་སེམས་དཔའི་རྟོགས་བརྗོད་ཆོས་ཀྱི་རྔ་བོ་ཆེ།
བའི་ཆོས་ཀྱི་རྣམ་གྲངས་སྲིད་པ་གསུམ་དུ་སྙན་པར་གྲགས་པའི་ཆོས་
ཀྱི་རྔ་བོ་ཆེ་ཞེས་པ་ཡུལ་བྱང་ཕྱོགས་ཀྱི་སྙན་ངག་མཁན་ཞྭ་མཐོན་་་་་་
མཐིང་གི་ཅོད་པན་འཛིན་པའི་སྐྱེ་བའི་འཕྲེང་བ་བཅུ་བ་བཟོ་སྦྱངས་
འཇིག་རྟེན་རྣམ་པར་འདྲེན་པས་དགེ་བྱེད་སྟག་གི་ལོར། སྲས་ཀྱི་ཐུ་
བོ་མི་འཕྲོག་པའི་མཁྱེན་རབ་དང་ལྡན་པ་ཀུན་ཏུ་བཟང་པོ་ཞེས་ལོ་་་
གྲངས་ཉེར་གཅིག་གི་བར་ཁོ་བོ་སྙན་ངག་མཁན་དང་འབྲལ་བ་མེད་
པ་དུས་སུ་བཀུར་སྟི་རིམ་གྲོ་སྲི་ཞུའི་ལས་ལ་བརྩོན་པར་བྱེད། དུས་
དང་དུས་མེད་པར་ནི་ངེས་པར་འབྱུང་བའི་འདུས་བྱས་མི་རྟག་པའི་
གཏམ་ལས་བརྩམས་ཏེ་དམ་པའི་ཆོས་ཁོ་ན་བགྲོ་བར་བྱེད་ཅིང་།
དམ་པའི་ཆོས་དང་བླ་མ་ལ་མི་ཕྱེད་པའི་དད་པའི་ནོར་ལྡན་སྐལ་བ་
བཟང་པོའི་བྱང་ཆུབ་སེམས་དཔའ་དེ་ལ་ང་ཡང་སྙིང་བརྩེ་བས་ངེས་
པར་འབྱུང་བའི་ཆོས་ཀྱི་རྣམ་གྲངས་དམ་པ་རྣམས་ཀྱིས་བསྔགས་་་་་
པར་འོས་པ་སྐྱེ་བོ་དགེ་བ་ཅན་གྱིས་བཟུང་བར་འོས་པ། གཉིས་
འཛིན་འཁྲུལ་པའི་དྲི་མ་ཉེ་བར་འཁྱུད་པའི་བདུད་རྩིའི་ཆུ་རྒྱུན་འདི་
ནི། གྲུབ་པའི་བསྟི་གནས་མྱ་ངན་མེད་པའི་ལྗོན་ཤིང་ཚར་དུ་དངར་
བ་མེ་ཏོག་རྒྱས་པའི་ནགས་ཚལ་རི་བོ་པོ་ཊ་ལར་ས་ག་ཉ་བའི་དུས་་་
ཁྱད་པར་ཅན་ལ་གྲུབ་པར་སྦྱར་བ་འདིས་འགྲོ་བ་ཀུན་ལ་ངེས་པར་་་་
འབྱུང་བ་བྱང་ཆུབ་ཆེན་པོའི་ལམ་རྒྱུད་ལ་སྐྱེ་བར་གྱུར་ཅིག །མངྒལཾ།།
367



༄༅། །བྱང་ཆུབ་སེམས་དཔའ་གཙུག་ན་
ནོར་བུའི་རྟོགས་པ་བརྗོད་པ་
མནྡ་རའི་ཕྲེང་བ་ཞེས་
བྱ་བ་བཞུགས་སོ། །
，
-
--
-



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
༄༅། །བྱང་ཆུབ་སེམས་དཔའ་གཙུག་ན་
ནོར་བུའི་རྟོགས་པ་བརྗོད་པ་
མནྡ་རའི་ཕྲེང་བ་ཞེས་
བྱ་བ་བཞུགས་སོ། །
༄༅། །རྒྱ་གར་སྐུ་དུ། ཙུ་ཊ་མ་ཎཾ་བོ་དྷི་ས་ཏྭཱ་ཝ་དཱ་ན་མན་ར་མཱ་
ལ་ནཱ་མ། བོད་སྐད་དུ། བྱང་ཆུབ་སེམས་དཔའ་གཙུག་ན་ནོར་བུའི་
རྟོགས་པ་བརྗོད་པ་མནྡ་རའི་ཕྲེང་བ་ཞེས་བྱ་བ་ཐམས་ཅད་མཁྱེན་་་
པ་ལ་ཕྱག་འཚལ་ལོ། ཐོག་མའི་དུས་ནས་བཟུང་སྟེ་སྦྱིན་པ་ལ་སོགས་པ་
ཚོགས་གཉིས་ཀྱི་ལེགས་སྤྱད་བདུད་རྩིའི་ཆུ་གཏེར་མཆོག་ཏུ་ཟབ་ཅིང་རྒྱ་ཆེ་
བར་བསགས་ལ་དེ་དག་ཀྱང་སྐྱེས་བུ་དམ་པ། །གང་གི་ཕྱིར་མི་ལྡོག་པའི་བྱམས་པ་
དང་སྙིང་རྗེ་བྱང་ཆུབ་ཀྱི་སེམས་ཀྱི་སྙིང་སྟོབས་ཀྱིས་ལེགས་པར་བསྲུབས་པ་ལས་་་
རབ་ཏུ་ཐོན་པ་རྣམ་པ་ཐམས་ཅད་མཁྱེན་པའི་སངས་རྒྱས་ཀྱི་འོད་དཀར་འདིའི། །
ཕྲིན་ལས་ཀྱི་སྣང་བས་འགྲོ་བ་སྲིད་པ་གསུམ་ན་གནས་པ་རྣམས་ཀྱི་ནང་གི་ཀུན་
ནས་རྨོངས་པའི་མུན་པ་དག་ནི་ཡོངས་སུ་འཕྲོག་པར་བྱེད་པ། །ཟླ་བ་ཐ་མལ་པ་
བཞིན་དུ་ཆ་ཤས་བྲི་བའི་སྐབས་མེད་པ་རྟག་ཏུ་སྙིང་རྗེས་ཆེན་པོས་ཡོངས་སུ་་་་
རྫོགས་ཤིང་གང་བའི་རང་བཞིན་ཅན་གང་ཡིན་པ་དེ་རྒྱལ་བར་གྱུར་ཅིག ཅེས་པ་
371



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སྟེ་རྒྱ་མཚོ་སྲུབས་པ་ལས་ཟླ་བ་ཐོན་ཞེས་པའི་གཏམ་ལ་སྦྱར་བའོ། །བདེ་འགྲོར་སྐྱེ་བ་
ནི་རིན་པོ་ཆེ་ལྟ་བུར་དཀོན་པ་ཡིན་ལ་དེ་ལྟ་བུའི་རིན་ཆེན་གྱི། །འབྱུང་གནས་
བདེ་འགྲོའི་འཇིག་རྟེན་ལས་བྱུང་བའི་སྐྱེས་བུ་རིན་ཆེན་འགའ་ཞིག །འཇིག་རྟེན་
འདིར་ངོ་མཚར་དུ་བྱེད་པའི་རྒྱལ་མཚན་གྱི་རྩེར་འཛིན་ཅིང་མཛེས་པར་ཡོད་་་
ཏེ། །དེ་ཡང་དཔེར་ན་བཅོམ་ལྡན་འདས་ཀྱི་གཙུག་ན་ནོར་བུའི་རྟོགས་པ་བརྗོད་པའི་
མདོར་བཀའ་བསྩལ་པ། འདི་སྐད་རྗེས་སུ་ཐོས་ཏེ། །སྙན་གྲགས་ཡངས་
པའི་ཁོར་ཡུག་གིས་ཡོངས་སུ་བསྐོར་བ་ཅན། །སྔོན་བསོད་ནམས་ལེགས་པར་
བྱས་པའི་ཆུ་གཏེར་གྱི་དབུས་སུ་འཁྲུངས་པར་གྱུར་པ། །ཤཱ་ཀེ་ཏ་ཞེས་བྱ་བ་
ཡི་གྲོང་ཁྱེར་ནི། །ལྷུན་པོའི་མཛེས་པ་འཛིན་པ་ཞིག་སྔོན་འཛམ་བུའི་གླིང་
འདི་ན་བྱུང་བར་གྱུར་ཏོ། །དེ་ཡང་ཇི་ལྟ་བུ་སྙམ་ན་གྲོང་ཁྱེར་དེར་ནི་འདོད་པ་ན་
སྤྱོད་པའི་ལྷ་དང་། །ཚངས་རིས་ལ་སོགས་པ་གཟུགས་ན་སྤྱོད་པའི་ལྷ་སྤྱི་དང་ཁྱད་
པར་གཙང་མའི་རིས་ཀྱི་ལྷའི་ཚོགས་རྣམས་ཀྱིས། །དུས་རྟག་ཏུ་ཉེ་བར་
བསྟེན་པར་བྱེད་ཅིང་། དེ་དག་གི་ནོར་བུའི་ཅོད་པན་མཆོག་ཏུ་དྭངས་ཤིང་གསལ་
བ་ལ། །རིན་པོ་ཆེའི་རང་བཞིན་གྱི་གྲོང་ཁྱེར་དེའི་གཟུགས་སྣང་བ་ནི་གྲོང་ཁྱེར་
གཅིག་ཉིད་དུ་མ་འཛིན་པ་ལྟ་བུར་སྣང་བར་གྱུར་ཏོ། །དགེ་བའི་རྩ་བ་བྱས་ཤིང་
དེའི་འབྲས་བུ་སྨིན་རུང་དུ་གྱུར་པའི་སྐྱེ་བོ་རྣམས། །འཇིག་རྟེན་ཕ་རོལ་ཏུ་འགྲོ་
བའི་དུས་ལ་བབ་པ་ཉིད་ཀྱིས་མཐོ་རིས་སྙེག་པར་བྱེད་པ་ལས། །ཤཱ་ཀེ་ཏའི་གྲོང་
ཁྱེར་དེ་མཐོ་རིས་དང་མཚུངས་པའི་ཡོན་ཏན་དང་ལྡན་པ་ལ་བརྟགས་ནས་འདིར་་་
372



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
གནས་པར་བྱའོ་སྙམ་ནས་དེར་གནས་པས། །གྲོང་ཁྱེར་དེ་ནི་མཆོག་ཏུ་འཕེལ་བ་
དང་ནི་དར་བར་གྱུར་ཏོ། །དེར་རྒྱལ་པོ་ཆེན་པོ་ནི་གསེར་གྱི་གཙུག་ཕུད་
ཅེས་བྱ་བ། །གསེར་ལྡན་ས་གཞི་མཐའ་དག་ཕ་རོལ་གྱི་གནོད་པ་ལས། །
བསྲུང་བར་བཟོད་ཅིང་ནུས་པ་དང་ལྡན་ལ་རང་ཉིད་ཀྱི་ངག་གིས། །འཁོར་
འབངས་ཐམས་ཅད་ལ་མི་འཇིགས་པ་སྦྱིན་པའི་སྒྲ་དབྱངས་སྒྲོག་པ་དེ་ནི། །
ཕྱོགས་ཀྱི་ན་ཆུང་མ་སྟེ་ཕྱོགས་རྣམས་ནི་ཆུང་མའི་གཟུགས་སུ་བཀོད་ནས་དེ་་་་་་་
རྣམས་ཀྱི། །རྣ་བའི་དབང་པོར་འགོད་ཅིང་མཛེས་པ་ནི་རྒྱུན་མེ་ཏོག་གི་དོག་པ་
ལྟ་བུར་བྱེད་པ་དང་། །རྒྱལ་པོ་དེའི་བཀའ་ཡི་རིན་ཆེན་མཆོག་དེ་ཉིད། །
ལྷག་མ་དེས་གཞི་ཐམས་ཅད་ལུས་ཀྱིས་ཁྱབ་པར་སྐྱོང་བའི་ཀླུ་མཐའ་ཡས་དེའི་ཅོད་་་
པན་རྒྱན་དུ་བྱེད་དེ་ཕྱོགས་ཐམས་ཅད་དུ། དེའི་བཀའ་ལས་བསྒྱུར་ཞེས་བསྔགས་
པའོ། སྤྱིན་པ་ལ་སོགས་པའི་ཡོན་ཏན་ག་བུར་གྱི་དྲི་བཟང་གིས་ལེགས་པར། །
བགོས་པ་རྒྱལ་པོ་ཆེན་པོའི་དཔལ་ག་བུར་གྱི་ཤིང་གི་ཡལ་འདབ་མཆོག་ཏུ་རྒྱས་་་
པ་འདི་ནི། །སྙན་པོ་ཐོས་པས་རྒྱང་རིང་པོ་ནས་འོངས་པས་ལམ་ནི་རིང་བས་ངལ་
བ་ཡི། །སློང་བའི་ཚོགས་ལ་དམ་པའི་གྲིབ་བསིལ་ཉིད་དུ་གནས་པར་འགྱུར་
རོ། །དེ་ལྟར་ཕྱོགས་ཀྱི་དཀྱིལ་འཁོར་མ་ལུས་པའི་ཁོང་དུ་རྒྱལ་པོ་ཆེན་པོ་དེའི་
ཕྱག་སོར་གྱིས་ཡོངས་སུ་མི་གཏོང་བ་ནི་ཅི་ཡང་མེད་དོ་ཞེས་པའི་གྲགས་པ་ཐོས་པས། །
སློང་བ་རྣམས་བསྡུད་པར་བྱེད་པའི་སོར་མོ་འདིས་སློང་བ་རྣམས་བསྡུས་ནས་་་
སླར། །ཆུ་གཏེར་ཁོར་ཡུག་གི་མཐས་གཏུགས་པར། །རིན་ཆེན་ལ་སོགས་
པའི་གང་འདོད་པའི་སྦྱིན་པའི་ཚོགས་རྣམས་ཀྱིས་དེ་དག་( ཡོངས་རྗེས་ཀྱི་་་་་་་་་
373



ཀརྨ་པ་ཆོས་དབྱིངས་རྡོ་རྗེའི་གསུང་འབུམ། །
རྒྱན)འགྱེད་པར་ཡང་བྱེད་དོ། །མཚུངས་པ་མེད་པ་འཇིག་རྟེན་གྱི་རིན་
ཆེན་རྒྱལ་པོ་ཆེན་པོ་དེས། །ས་གསུམ་གྱི་འཇིག་རྟེན་ཐམས་ཅད་མཛེས་པར་
རྒྱན་པར་གྱུར་ཏེ། །རྒྱལ་པོ་དེའི་བཙུན་མོ་ལྷ་མོ་མཛེས་ལྡན་རིན་ཆེན་ཞེས་བྱ་
བའི་བུད་མེད་གྱིས། །འཇིག་རྟེན་མགོན་པོ་ས་སྐྱོང་དེ་བརྒྱན་པར་གྱུར་ཏོ། །
མི་བདག་གང་གི་སྙན་པ་དུ་ཀུ་ལའི། །གོས་ཀྱིས་ཕྱིའི་རྒྱ་མཚོའི་མུ་ཁྱུད་ཀྱི་
རྒྱ་ཁྱོན་དང་། །ལྷ་མོ་འདི་ཡི་ལུས་ཀྱི་དྲི་བསུང་ཞིམ་པ་ཉིད་གྱིས། །སྤོས་
ངད་ལྡང་བའི་རི་བོའི་གྲགས་པ་( གཟུགས་ཅན་དང་སྤེལ་བའི་སྦྱར་བའི་དཔེ)
ཐོབ་པའོ། །ཕོ་བྲང་དེའི་ཡང་ཐོག་གཞལ་མེད་ཁང་པ་བཻ་ཌཱུརྱའི། །རང་
བཞིན་ཅན་ལ་གནས་པའི་བཙུན་མོ་མཛེས་ལྡན་མ། །དེ་ནི་བཙུན་མོའི་
འཁོར་གྱི་ཚོགས་གླུ་ལེན་ཞིང་གར་སྒྱུར་བ་དང༌། །ལྷན་ཅིག་ལྷ་མོར་རང་ཉིད་
བཻ་ཌཱུརྱའི་རྒྱུད་མང་སྦྲེང་བ་ལ་བརྩོན་པ་ཆེ་ཞིང་གནས་ལ། །ཆུ་སྐྱེས་སྔོན་པོ་ལྟར་
མཛེས་པའི་མིག་ལྡན་པའི་བཙུན་མོའི་འཁོར་དེ་རྣམས་ཀྱི། །རྒྱན་མཆོག་ཏུ་དྭངས་
པས་གཞན་གྱི་གཟུགས་སྙན་གསལ་བར་སྣང་བའི་ནོར་བུ་ཡི། །ཕྲེང་བའི་དོ་
ཤལ་ལ་འཕོས་པའི་བཻ་ཌཱུརྱའི་ཁང་པའི་བ་གམ་དེ་ནི། །མཛེས་པའི་ཡོན་ཏན་ལྷ་
མོ་དབྱངས་ཅན་མའི་གནས་ལ་འཁུ་བ་ལྟ་བུར་འགྱུར་རོ། །དེ་ལྟར་ས་སྐྱོང་དེ་
བཙུན་མོ་མཛེས་ལྡན་མ་དང་ལྷན་ཅིག་དགའ་མགུར་རྩེ་བ་ལས། དེ་ནས་རེ་ཞིག་གི་
དུས་ཀྱི་ཚེ། ལྷ་མོའི་ལུས་སེམས་ཅན་དང་ལྡན་པར་གྱུར་པ་ཉིད་ཀྱི་ལྷ་མོའི་ལུས། །
གནོད་པ་མེད་ཅིང་གཙང་བ་ཤེལ་ལྟར་དག་པའི་ནང་གི་ལྷུམས་ན་གནས་པའི།།
374



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
བྱང་ཆུབ་སེམས་དཔའ་དེ་སྦྱིན་པ་ལ་གོམས་ཤིང་འདྲིས་ལ་སྲེད་པའི་མཐུས། །
ལྷ་མོ་དེ་ཡང་སྦྱིན་པ་ལ་ཡིད་གཅགས་པར་གྱུར་ནས་སྦྱིན་པ་དེ་ཉིད་སྨྲས་པས་་་
རྒྱལ་པོ་སོགས་ཐམས་ཅད་ཀྱང་བསྐུལ་ཞིང་། རྟག་ཏུ་སྦྱིན་པ་བྱེད་དུ་བཅུག་པ་ན་དེ་དག་
གིས་ཀྱང་། །དེ་བཞིན་བྱའོ( ཞེས）མཛོད་རྣམས་ཕྱེ་ཏེ་སྦྱིན་པ་བཏང་བས་སློང་
བ་རྣམས། །ཡིད་ཚིམས་ཤིང་རངས་པས་ཟུམ་པའི་ལག་པའི་ཐལ་མོའི་པདྨ་
དག །ཆུ་ཤེལ་གྱི་རང་བཞིན་ཟླ་བའི་ཟེར་གྱིས་པདྨ་ཟུམ་པའི་ཚུལ་དུ་ཆུ་ཤེལ་གྱི་རྐང་
སྟེགས་ལ་བཏུད་དེ་རང་རང་གི་ཡུལ་དུ་སོང་ངོ༌། །སླར་ཡང་བཙུན་མོ་མཛེས་
ལྡན་ལ་རྣམ་རིག་དྲི་མ་གང་ཤེས་རབ་བྱང་ཆུབ་སེམས་དཔའི་མཐུས་དག་པར་བྱས་་་་་
པས་མེད་པ་དེའི། །ཡིད་དགེ་བའི་རང་བཞིན་དུ་དཀར་ཞིང་ཉོན་མོངས་པའི་
ནག་ནོག་དང་བྲལ་བའི་ཀི་ལ་ཤ་དེ་ལས། །མཁས་པས་བསྔགས་པར་འོས་པའི་
ལེགས་པར་བཤད་པ་ཡི། །བདུད་རྩི་དལ་འགྲོའི་རྒྱུན་འདི་ལྟ་བུ་ཡང་
བྱུང་ཞིང་སྨྲས་པར་གྱུར་ཏེ། །ལུས་ཀྱི་མཐུ་ནུས་མེད་པའི་རུས་སྦལ་རྒན་པོ་ལོ་དུ་མ་
ན་ཆུ་གཏེར་གྱི་སྟེང་དུ་མགྲིན་པ་རྙོང་ཙམ་བྱས་པའི་མགྲིན་པའི་རྒྱན། །གསེར་གྱི་
གཉའ་ཤིང་བརྒྱ་ལམ་ན་ཐོབ་པར་འགྱུར་བ་སྲིད་གྱི། །དལ་བ་ཕུན་སུམ་ཚོགས་
པ་དེ་བས་ཀྱང་དཀོན་པས་ཕྱིས་ནས་རྙེད་པར་འགྱུར་བ་དེ་ལྟ་མིན་ལ། །དེ་བས་
ན་བག་ཡོད་པ་བསྟེན་པའི་རིགས་སོ། །ཚེ་འདིར་ནད་དང་འབྱུང་པོའི་གནོད་པ་
སོགས་དང་ཕྱི་མ་ངན་སོང་གི་སྡུག་བསྔལ་སོགས་རྟག་ཏུ་འཕོངས་པ་ལས་བསྲུང་་
བའི་རྒྱུ་དང་། །ཚེ་འདིའི་བདེ་ལེགས་དང་ཕྱི་མ་མཐོ་རིས་སུ་སྐྱེ་བ་སོགས་བསོད་
ནམས་ཀྱི་རིན་ཆེན་རྣམས་ཀྱིས་ཡོངས་སུ་རྫོགས་པར་གང་ཤིང་། །རིན་པོ་ཆེ་
375
-
-
སྨས- ---
-
--
-
-
-
-
-



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གཞན་གྱི་གཏེར་ཟད་པར་འགྱུར་ཡང་འདིར་བྱང་ཆུབ་ཀྱི་བར་དུ་དགེ་ལེགས་ཟད་པ་་་་་
མེད་པར་འབྱུང་བའི་གནས་སུ་གྱུར་པ་ནི། །དགེ་བའི་ཆོས་གཏེར་སྒྲུབ་
པར་བྱེད་དེ་ཡིན། །སེམས་ཅན་རྣམས་ཐོག་མ་མེད་པ་ནས་འཁོར་བའི་འབྲོག་
དགོན་པ་མྱ་ངམ་གྱི་ཐང་དུ། །ཡུན་རིང་པོར་གདུངས་པ་རྣམས་ལ་ངལ་
གསོས་སྦྱིན་པར་བྱེད་པ་ནི། །གནས་སྐབས་དང་གཏན་གྱི་ཕན་བདེའི་འབྲས་བུ་
རྫོགས་པའི་དཔལ་དང་ལྡན་ཞིང་བསིལ་བའི་ཕྱོགས་ཀྱི། །གྲིབ་མ་ཡངས་པ་དང་
ལྡན་པའི་ལྗོན་ཤིང་ནི་ཆོས་དང་མཚུངས་པ་གཞན་མེད། །རང་གཞན་རྣམས་
ཀྱི་ལུས་འདི་ནི་བསོད་ནམས་ཀྱི་ལས་སྒྲུབ་པའི་བྲན་དུ་བཀོལ་བར་བྱེད་ན་དོན་
གྱི་མཆོག་ཏུ་འགྱུར་གྱིས་གཞན་གཅེས་པར་སྐྱངས་ཀྱང་དོན་མེད་ཅིང་། །ནོར་དང་
ལོངས་སྤྱོད་རྣམས་ཀྱང་ཡོངས་སུ་བཏང་སྟེ་སྦྱིན་པའི་གཏེར་དུ་ཆུད་པར་བཞག་་
ན་ཉམས་པ་མེད་ཀྱི་གཞན་སེར་སྣས་བསྲུང་ཡང་འདོར་དགོས་པར་ངེས་ཤིང་། རྒྱུ་
དགེ་ལ་བཅོལ་ཞིང་གཏམས་པའི་བདེ་ལེགས་ཀྱི་འབྲས་བུ་ནི། །འཇིག་རྟེན་
ཕ་རོལ་ཏུ་རང་གི་ལག་ཏུ་གེགས་མེད་པར་ཐོབ་ཅིང་འོང་བར་འགྱུར་རོ། །དེ་
ལ་སོགས་པ་བཙུན་མོའི་ཚིག་ཆོས་དང་མཐུན་པར་སྨྲ་བ་དག་གིས་ནི། །དེ་ཐོས་
པའི་འགྲོ་བ་ཀུན་ཆོས་ལ་སྐྱབས་སུ་སོང་ཞིང་ཆོས་ཀྱི་མགོན་དང་བཅས་པར་གྱུར་
པའི། །གྲགས་སྙན་དཀར་བའི་གདུགས་མཛེས་པ་ལ། །ལྷག་མ་སྟེ་ཀླུ་
མཐའ་ཡས་ཀྱང་ངལ་གསོ་བསྟེན་པར་བྱེད་རུང་བར་ཡངས་ཤིང་རྒྱ་ཆེ་བར་གྱུར་་་་
ཏོ། །དེ་ནས་འོད་བྱེད་དེ་ཉི་མའི་དཀྱིལ་འཁོར་ཤར་རིའི་རྩེར། །འཛེགས་
376
----
-----
--
--
-
-



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
པའི་འོད་ལས་ཀྱང་རྒྱལ་བར་ནུས་པའི་སྣང་བ་ཆེན་པོས་འཇིག་རྟེན་ཐམས་ཅད་་་་
ཁྱབ་པར་གྱུར་པས། །རི་རབ་ཀྱི་ཟོམ་མུན་པའི་ནང་སྣང་མེད་དུ་གནས་པ་དག་
ཀྱང་སྣང་བ་དེ་ཡིས། །སྣང་བར་གྱུར་ནས་གཅིག་ལ་གཅིག་བལྟ་ཞིང་། ཀྱེ་མ་སེམས་
ཅན་གཞན་དག་ཀྱང་འདིར་སྐྱེས་སོ་ཞེས་ཕན་ཚུན་མཐོང་བའི་ཡ་མཚན་བྱུང་བ་
དང་། །ལྷན་ཅིག་ས་གཞི་ཐམས་ཅད་ལ་བཀྲ་ཤིས་དང་དགེ་ལེགས་ཀྱི་པདྨ་གེ་
སར་གྱི་མཛོད། །རབ་ཏུ་བྱེ་བའི་དགའ་སྟོན་སྦྱིན་པ་ལ་མངོན་པར་ཞུགས་
ཤིང་ཆས་པ། །གཞོན་ནུ་པདྨའི་གཉེན་ཏེ་ཉི་མ་གཞན་པའམ་གཉིས་པ་ཞིག་
དང་པོར་ཤར་བ་དེ་བཙས་པར་གྱུར་ཏེ། དེ་ཡི་སྤྱི་བོར་ལྷན་སྐྱེས་ཀྱི་རིན་
ཆེན་ནོར་བུ་ཞིག་ཀྱང་རང་ཆས་སུ་ལྡན་པ་ཞིག་གོ །དགེ་བའི་སྙིང་པོ་མ་ལུས་
གཟུགས་ཅན་དུ་གྱུར་པ་བཞིན་མཆོག་ཏུ་ངོ་མཚར་བའི་གཞོན་ནུ་དེ་ཡབ་ཀྱི། །
པང་དུ་བླངས་ནས་དང་པོར་ཕྲད་པའི་སྐྱེས་བཞིན་དུ་གཞོན་ནུ་དེས། །ཡབ་
རྒྱལ་པོ་རབ་དགའི་སྤུ་ལོང་གཡོ་བའི་རྦ་རླབས་ཀྱི་གོས་ཀྱིས་མཛེས་པ་སྒྲུབ་་་་
པར་བྱས་ལ་དེ་ནས་དེའི་སྐྱེས་ལན་བཞིན་དུ། །གཙུག་ན་ནོར་བུ་ཞེས་པ་ནི་
མཚན་སྤྱི་བོར་ནོར་བུ་ཡོད་པའི་རྒྱུ་མཚན་ལ་རྟེན་ནས་ཡབ་ཀྱིས་བསྒྲུབས་པས་དེ་་་་་་
སྐད་ཅེས་གྲགས་པར་གྱུར་ཏོ། །རང་གི་སྤྱོད་ཚུལ་བཞིན་དུ་སྐྱོན་དང་དྲི་མའི་
ཆས་མ་རེག་པའི་གཞོན་ནུ། །དེ་མཐོང་ནས་སྟེང་གི་ནམ་མཁར་གནས་
བཞིན་དུ། འཆི་མེད་ལྷའི་གྲོང་གི་རིན་ཆེན་དང་མེ་ཏོག་དུ་མའི་ཚོགས། །
ཆར་འབེབས་པར་བྱེད་བཞིན་པའི་ལྷ་རྣམས་ངོ་མཚར་རྗེས་སུ་བརྗོད་པའི་ཚིག་
377



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འདི་སྐད་སྨྲས། །ཨེ་མ་སེམས་དཔའ་རྡུལ་དང་བྲལ་བ་སྤྲིན་བྲལ་གྱི་ནམ་
མཁའ་ལྟ་བུ། །ཨེ་མ་ལྷུན་པོ་བས་ཀྱང་མཆོག་ཏུ་བརླིང་ཞིང་བརྗིད་
ཆགས་པ། །འགྲོ་རྣམས་བསྒྲལ་བར་བཞེད་པའི་ཐུགས་རྗེ་ཆེན་པོ་དང་ལྡན་པ་
ཁྱོད་ཉིད་བཞིན་དུ་ཕྱིས་ནས་ཀྱང་། །བལྟམས་མ་ཐག་ཐོག་མར་ཁོ་ན་
མཆོད་པར་བྱེད་པ་པོ་བདག་ཅག་ཀྱང་དེ་འདྲར་ཤོག་ཅིག །དེ་ནས་མཁོ་
བའི་ཡོ་བྱད་ཚོགས། །སྐྱེ་དགུ་རྣམས་གང་དང་གང་འདོད་པར་གྱུར་པ། །
དེ་དང་དེ་གཞོན་ནུའི་གཙུག་ན་གནས་པའི། །རིན་ཆེན་ལས་བྱུང་བའི་
རིན་ཆེན་དང་། །རྒྱན་ཕྲེང་ལ་སོགས་རྣམས་མང་པོ་རྣམས། །རྒྱལ་པོའི་
སྲས་གཞོན་ནུ་དེའི་ཚིག་གིས་ཡབ་རྒྱལ་པོ་ཡིས། །ཡང་ཡང་སློང་བའི་
ཚོགས་དག་ལ། བྱིན་པས་སློང་བ་རྣམས་ཚིམ་པར་བྱེད་པ་དེ་ལྟ་བུས་དུས་ནི་
ཡུན་རིང་མོ་ཞིག་འདས་པར་གྱུར་ཏོ། །ས་བདག་ཡབ་རྒྱལ་པོ་དེ་ནི་རང་གི་
བསོད་ནམས་ཚོང་ཟོང་གིས་བསྒྲུབས་པ་ལ་བརྟེན་ནས། །རྙེད་པ་དུས་རྟག་ཏུ་
རང་འོད་ཀྱིས་གསལ་བར་བྱེད་པའི། །ལྷའི་གནས་ནི་དེ་ཉིད་དུ། །
འཇིག་རྟེན་ཕ་རོལ་ཏུ་འགྲོ་བའི་དུས་ལ་བབ་པ་ཉིད་ཀྱིས་དེ་ཚེ་སོང་བར་གྱུར་ཏོ།།
དེ་ནས་རྒྱལ་སྲས་གཞོན་ནུ་གཙུག་ན་ནོར་བུ་དེ་ཉིད་རྒྱལ་སྲིད་ལ་མངོན་པར་་་་་
དབང་བསྐུར་ཏེ། །སློང་བའི་ཚོགས་ཀྱིས་ཤིས་པ་བརྗོད་པ་དང་ལྷན་
ཅིག །མེ་ཏོག་གི་ཚོགས་གཏོར་བར་བྱེད་པའི་ལག་པ་གཡོ་བའི་གདུབ་བུའི་སྒྲ་
དག་གིས། །སློང་བར་འདོད་པའི་དོན་རྣམས་སློང་བ་པོ་རང་གི་ཚིག་གི་སྔོན་
378
==
++
+
+
-
-



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
དུ་བརྗོད་ཟིན་པར་བྱེད་པ་བཞིན། །སྐབས་འདིར་དྲང་སྲོང་བྷཾ་གུའི་བུས་
བསྟེན་ཅིང་རྟག་ཏུ་གནས་པའི་དཀའ་ཐུབ་ཀྱི་ཚལ། །འཁྲི་ཤིང་ལུས་ཕྲའི་
ཚོགས་ལོ་འདབ་མེ་ཏོག་རྒྱས་པའི་ལང་ཚོས་དུད་པ་དེར། ཆུ་སྐྱེས་པདྨའི་དབུས་
ལས་སྐྱེས་པའི་ཆུ་སྐྱེས་སྔོན་པོའི་མིག་ཅན་ཀྱི་བུད་མེད་གཞོན་ནུ་མཛེས་ཤིང་ཡིད་་་་
དུ་འོང་བ་ཞིག །འདུག་པ་མཐོང་ནས་ཐུབ་པ་བློ་གུའི་བུ་དེ་ངོ་མཚར་རྒྱས་
པས་འདི་སྙམ་དུ་བསམས་པ། །འདི་ནི་མིའི་བུད་མེད་ལས་འདས་པར་མཛེས་པས་
ནགས་ཀྱི་དཔལ་མོ་སྟེ་ལྷ་མོ་ཆུ་ཡི་རོལ་རྩེད་ཀྱི་རྩེ་དགས་རྩེས་རྩེས་པ་ནས། །
ངལ་བ་གསོ་བའི་གཉིད་ཀྱི་རྒྱས་བཏབ་པར་གྱུར་པའི་ཚེ། །བསིལ་ཟེར་
ཅན་གྱི་ཟླ་བའི་དཀྱིལ་འཁོར་གྱིས་མཐོང་ནས་ལྷ་མོ་དེའི་མཛེས་པ་ལ་ཕྲག་དོག་གི་ས་
དབང་གིས་ལྷ་མོ་དེ། །དལ་བུའི་འདབ་བརྒྱའི་མཛོད་དུ་བཅུག་སྟེ་སྦས་
སམ་སྙམ་དུ་སེམས་སོ། །གང་ཡང་གཞོན་ནུ་མ་འདི་གཞན་གང་གི་ཡང་ཉེར་སྤྱད་དུ་
མི་འོས་ཀྱི་རི་མ་ལ་ཡ་ཡི་རྣ་རྒྱན་ཅན་གྱི་ས་གཞི། །འདི་ན་གྲགས་པས་མངོན་
པར་མཐོ་བའི་ལུས་ལྡན་པ། །འཇིག་རྟེན་གྱི་བྱེད་པོས་དེ་ཉིད་སྤྲོས་པའི་
གཞོན་ནུ་གཙུག་ན་ནོར་བུ་ཞེས་བྱ་བའི་ཡོངས་འདུ་གསར་དུ་སྐྱེས་པ་ཞིག་ཡོད་པ་་
ལ། །དེ་ལ་མཚམ་ཞིང་ཡིད་དུ་འོང་བའི་འཁྲི་ཤིང་གཞོན་ནུ་མ་འདི་ནི་དེ་ལ་
འོས་སོ། །དེ་ཅིའི་སླད་དུ་ཞེ་ན་དེང་གི་ཚེ་ཆུ་གཏེར་བཞི་ཡི་སྐེ་རགས་ལྡན་པ་
ས་ཆེན་པོའི་ཁྱོན་འདིར། །དགེ་བའི་རྒྱལ་སྲིད་ལྷག་པར་དཀར་བ་འོ་མཚོ་ཆེན་
པོ་ཕུན་ཚོགས་དུ་མའི་དབུ་བའི་ཕྲེང་བ་རྒྱས་པའི། །དོག་པ་མཛེས་ཤིང་ལྷོ་ཕྱོགས་ཀྱི་
379



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རླུང་གིས་དྲང་བའི་ཙན་དན་གྱིས་དྲི་བཟང་པོ་བཞིན་དུ་ཁོར་ཡུག་གི་ཁོངས། །
ཁྱབ་པར་སྐྱེ་དགུའི་ཡིད་ལ་འཐད་པར་གསལ་བའི་གྲགས་སྙན་གྱི་དཔལ་ལྡན་པ་ནི་
གཞོན་ནུ་དེ་ལས་གཞན་མ་ཡིན་པས་སོ་སྙམ་དུ་བསམ་ཞིང་། །དེ་ལྟར་སྤྲུལ་པའི་
བུ་མོ་འདི་རེ་ཞིག་གསོས་ཏེ་རྒྱལ་པོ་ལ་འབུལ་སྙམ་དུ་ངེས་བྱས་ཏེ་བླངས་ནས་ཐུབ་
པས་སྔ་དྲོ་ཞིང་། །འཇིག་རྟེན་མགོན་སྲས་མེ་ལྷ་བསྲེག་བླུག་བདུད་རྩི་
ཡི། །རབ་ཏུ་མཉེས་པར་བྱེད་པ་མེ་ལྷ་དེ་ཡི་དགའ་མ་ཡིན་པས་མཆོད་དགོས་སོ་
སྙམ་པས་དེར་བསམ་ཤིང་བཏགས་པ་བཞིན་དུ། །དགང་གཟར་འོ་མའི་
རྒྱུན་གཙང་མ་རྣམས་གྱིས་རེ་ཞིག་གསོལ། །དེ་ནས་ཡིད་རབ་ཏུ་དགའ་བ་
རྫོགས་པའི་ཐུབ་པ་དེ་ནི། །མཛེས་མ་དེ་རང་གི་རྗེས་སུ་འབྲང་བ་དང་
བཅས་པས་རྒྱལ་པོའི་གན་དུ་འོང་བ་ཤེས་ནས། །རྒྱལ་པོས་ཀྱང་ཐུབ་པ་དེ་ལ་སྟན་
དང་བཀུར་བསྟི་ཉེ་བར་སྒྲུབས་པར་འགྱུར་བའི་ས་སྐྱོང་དེ་ལ། །ཐུབ་པ་ཝཾ་
གུའི་བུས་ཤིས་པ་བརྗོད་ཅིང་རྗེ་སར་བཅས་པས་མངོན་དུ་ཉི་བར་ཕྱོགས་་་་་་
ནས་འདི་སྐད་ཅེས་སྨྲས་པ། ཀྱེ་མི་བདག་ཞེས་བོས་ནས་དེང་སང་འཇིག་རྟེན་
འདི་( བློ་ཀ་འདིའི་སྟན་བཅས་ཞེས་པའི་སྒྲ་བར་གྱི་གསལ་བྱེད)ན་གཟུགས་མཛེས་་་་
པ་དང་ལོག་པར་གཡེམ་པ་སྤང་བའི་ཚུལ་ཁྲིམས་ཀྱིས་ཀྱང་། །དབུལ་བར་མཐོང་
བས་ཡིད་ཕྱུང་ནས་བྱེད་པོ་ཚངས་པ་རང་ཉིད་པདྨ་ཡི། །སྟན་དང་བཅས་
པ་ཡིན་པའི་བྱེད་པོ་དེ་ཉིད་ཅི་འདྲ་བར། །དེ་འདྲར་སྤྲུལ་བ་ཡིན་ནོ་སྙམ་
དུ་བདག་སེམས་ཏེ་རི་དྭགས་མིག་ཅན་ལ་འདི་ཡང་པདྨའི་ནང་ནས་པདྨའི་སྟན་་་་
380
--
སྡུ
ས
，，
，
，



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
དང་བཅས་པར་བདག་གིས་མཐོང་ཞིང་རྙེད་དོ། །ལྷ་ཁྱོད་ཀྱི་གྲགས་པའི་རྔ་ཡབ་
འཛིན་པ་པོའི་བཙུན་མོར་འོས་པ། །འདི་དང་འདྲ་བར་མཛེས་ཤིང་ཚུལ་ཁྲིམས་ལ་
གནས་པ་ནི་ཡིད་སྲུབས་བདུད་ཀྱི་གནས་ནའང་འགའ་ཡོད་པ་མིན་ལ། །དྲི་
ཟའི་ན་ཆུང་མ་རྣམས་མཆོག་ཏུ་མཛེས་པ་ཡིན་མོད་ཀྱང་། དེ་དག་ཀྱང་འདིའི་
འབངས་མོའི་གནས་སུ་བཞག་ནས་དེ་རྣམས་ཀྱིའང་མཆོད་པར་བྱའི་གནས་སུ་་་་་
འོས་ཤིང་། །མི་ཡི་གནས་ན་ནི་གཏམ་དུ་གྲགས་པ་ཙམ་དུ་ཟད་པ་དེ་ལྟར་
མཛེས་སོ། ཁྱད་པར་དུ་འདི་ཚུལ་ཁྲིམས་ལ་གནས་པ་འདི་ལྟར་བུད་མེད་གྲོང་པའི་ཆོས་
ཀྱིས་མ་གོས་པའི་རྐང་པས་མྱ་ངན་མེད་པའི་ཤིང་ལ་བསྣུན་པས་དེའི་མེ་ཏོག་ཁ་འབྱེད་ཅེས་
གྲགས་པ་ལས་བདག་གི་བསྟི་གནས་དང་ཉེ་བར་སྐྱེས་པའི་མྱ་ངན་མེད་པའི་་་་་་
ཤིང་གི་ཚོགས་ལ། །གཞོན་ནུ་མ་འདིའི་རྐང་པའི་ཆུ་སྐྱེས་བཀོད་པའི་མཐུས་
མེ་ཏོག་རྣམས་ཁ་འབྱེད་པའི་དགེ་མཚན་དེ་ནི། །རྟག་ཏུ་གསལ་བར་བྱེད་པ་དེ་
ལྟར་བྱས་པས་མྱ་ངན་མེད་པའི་ཤིང་རྣམས་མེ་ཏོག་དམར་ཞིང་མཛེས་པ་འཛིན་པ་དེའི་
མཛེས་སྡུག་མ་བཟོད་དེ་བིམའི་མེ་ཏོག་གི་འདབ་མའི་ཚོགས་དམར་པོ་རྣམས། །
རྒན་པོའི་ལུས་ཁུར་བོར་བ་བཞིན་ཏུ་བིལླའི་ཤིང་གི་རྩེ་ལས་ལྷུང་ཞིང་བོར་་་་་
རམ་སྙམ་དུ་སེམས་པར་བྱེད་དོ། །རྣ་བའི་མཐར་ཡང་འགོངས་ཏེ་འགྲོ་བ་ལྟ་བུས་
ཁེངས་པས་རྒྱལ་བར་བྱེད་པ། །མིག་གི་ཨུཏྤལ་གསར་བ་ཟུར་མིག་ཏུ་གཡོ་
བའི་གེ་སར་ལ། །རྟག་པར་སྨིན་མ་ནག་ཅིང་སྣུམ་ལ་འཁྱུག་པའི་བུང་བའི་
ཕྲེང་བ་འཁོར་བ་འདི། །པདྨའི་ནང་ནས་བདག་གིས་རྙེད་དེ་ཁྱོད་ལ་འབུལ་ལོ་སྙམ་
པས་སྦྱིན་བསྲེག་གི་འོ་མའི་ལྷག་མས་གཙང་བར་གསོས་ནས་དེ་རིང་འདིར་མཆིས་པ་་་་་་
381



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལས་ས་
པ་
ལགས་པས་འདི་དཀའ་ཐུབ་ཀྱི་ཚལ་ན་གནས་པ་བདག་ཅག་ལ་རིན་པོ་ཆེའི་རྒྱན་ནི་མ་་་་་
མཆིས་ལ་སླར་ཡང་མེ་ཏོག་སྣ་ཚོགས་ཀྱི་ཕྲེང་བ་གཞན་གྱི་རྒྱན་དང་བཅས་ཁྱོད་ཀྱི་
བསླང་( གབ་ཚིག)བར་མཛོད་ཅིག །གཞན་ཡང་མཁྱེན་པར་མཛོད་ཅིག་
བདག་གི་བཙུན་མོ་དམ་པ་འདིས་ལྷ་ཁྱོད་མཆོད་པ་ལ་སླར་བྱ་དགའ་འམ་སྐྱེས་ལན་གྱི་་་
སྦྱིན་པ་སྦྱིན་པ་པོ། །ཁྱོད་ཀྱིས་ཡུན་རིང་པོར་མ་འགྱངས་པར་མྱུར་དུ་དུས་ནི་
ཐུང་ངུར་རྫོགས་པར་སྦྱིན་པས་ཀུན་དགའ་བསྐྱེད་པའི་ཡོན། །ཁྱོད་ཀྱི་
གསུང་སྙན་ཅིང་དབུགས་དབྱུང་བའི་བདུད་རྩིར་བཅས་པས་བདག་གསོ་་་་་
བར། །བཞེད་ཅིང་སྤྲོའོ་ཞེས་ཉིད་ཀྱི་གཙུག་རྒྱན་རིན་ཆེན་འདི་སྨྲའོ་སྙམ་དུ་
བདག་སེམས་པ་ཞེས་རྒྱལ་པོ་ལ་གཞོན་ནུ་མ་འབུལ་བར་བྱེད་པའི་ཚིག་དེ་ཐོས་ནས་་
བུ་མོ་རི་དྭགས་མིག་ཅན་མ། །དེ་ཁྱིམ་གྱི་སྐྱོན་དང་དབེན་པའི་ཡོན་
ཏན་དག །དྲང་སྲོང་གིས་ཡང་ཡང་སྨྲས་པ་ཐོས་ཤིང་དེ་ལ་རྒྱུད་གོམས་པས་
དཔེར་ན་ཟླ་བས་བཏང་བ་ཡི། །ཀུ་མུད་ཚལ་བཞིན་དུ་མྱ་ངན་གྱི་གནས་
སྐབས་ཐོབ་པར་འགྱུར་བའི་བུ་མོ་དེས་སྨྲས་པ། རྒྱལ་པོའི་ཕོ་བྲང་འདིར་བལྟད་
མོའི་བསམ་པས་འོངས་པ་ཙམ་ལ་དེང་དག་རྒྱལ་པོ་ལ་འབུལ་བར་འགྱུར་སྙམ་་་་་
པའི་དགོས་པ་ཙམ་ཡང་མེད་པར་འོངས་པ་ལས། རྟག་ཏུ་སྡིག( ལྡན）བག་མེད་
པའི་ལག་འགྲོ་སྦྲུལ་གྱི་དུག་རྒྱས་པའི་ཁྱིམ་གནས་པར་བྱ་འོས་པ་མིན་པ་
འདིར། །རྒྱལ་པོའི་བཙུན་མོར་གནས་དགོས་པ་ངེས་པར་དཔྱད་པའི་ལས་ཀྱི་
རང་བཞིན་ཡོངས་སུ་སྨིན་པའི། །འབྲས་བུ་མངོན་སུམ་གྱུར་པ་མ་
ཡིན་གྲང༌། །ལྷན་སྐྱེས་ཡིན་ཡང་ལྷན་སྐྱེས་གདེངས་ཅན་གྱི། །རེག་
382



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
བྱ་འདོར་བ་མཐོང་སྟེ་སྐྱེས་བུ་ཡི། །ལྷན་སྐྱེས་མྱང་བྱའི་རང་བཞིན་
གང་ཡིན་པ། །སྐྱེ་བར་བཏང་བའི་སྐབས་དེ་སུ་ཡིས་མཐོང་། །ཞེས་
བརྗོད་པ་ན་བྲམ་ཟེ་དེས་སྨྲས་པ་བདག་གིས་དབེན་པའི་གཏམ་འདི་ལྟ་བུ་ཉིད་་་་
གྱིས་ཁྱོད་ལ་སྔོན་ཡང་ཡང་སྨྲས་ཏེ། དེ་ཡང་འདི་ལྟར་གསལ་བར་འདུས་བྱས་ཀྱི་
དངོས་པོ་ཀུན་སྤྲིན་གྱི་རྣམ་འགྱུར་ལྟར་མི་རྟག་པའི་ངང་ཚུལ་འཛིན་པ་ཡིན་་་་
ལ། །སྡུག་བསྔལ་གྱི་ཆུ་སྲིན་གྱིས་དཀྲུགས་པའི་འཁོར་བའི་རྒྱ་མཚོ་འདིར་དབུ་བ་
ལྟ་བུ་སྐད་ཅིག་གིས་འཇིགས་པའི་རང་བཞིན་ཅན་གྱི་ལུས་ཅན་གྱི་ལུས། །འདིའང་
མྱ་ངན་དང་བཅས་པའི་ངང་ནས་འཁོར་བའི་མཚོ་ངན་སོང་ལ་སོགས་པ་དེ་ཉིད་་
དག་ཏུ་ཉམས་པར་འགྱུར་རོ། །ཞེས་སོགས་འཁོར་བ་ལས་ངེས་པར་འབྱུང་
བའི་གཏམ་ནི་དེ་དང་དེ་ཡིས་ཁྱོད་ཀྱི་ཡིད་དབེན་པ་ལ་གཞོལ་བའི། །རྣམ་རིག་
གསལ་བའི་ཁྱད་པར་འདི་ན་ལྡན་པས་དེ་སྐད་སྨྲ་བ་མེད་ནའང་དེང་གི་ཚེ། །
སྲིད་པ་འདིར་དྲི་མས་ཚུལ་ཁྲིམས་འཆལ་པ་དང་ཁྲོ་བ་ལ་སོགས་པའི་སྐྱོན་གྱི་མ་་་་
ནོངས་པ་ནི་གཞོན་ནུ་གཙུག་ན་ནོར་བུ་འདི་ཁོ་ན་ཡིན་པར་བདག་གིས། །མངོན་
པར་ཤེས་པས་ཤེས་ཀྱི་དེའི་ཕྱིར་ཁྱོད་ནི་འདི་དང་ལྷན་ཅིག་གནས་པ་ལ་དང་་་་
བར་བྱོས་ཤིག །ཅེས་རྒྱལ་པོ་ལ་ཡོད་པའི་དམ་པའི་ཡོན་ཏན་བརྗོད་པ་བྲམ་ཟེ་
དེའི་ཚིག་བདུད་རྩི་ལྟ་བུ་ཡིས། །ལྷ་མོ་པདྨ་ལྡན་དེའི་ཡིད་ནི་འཕྲལ་དུ་
རྒྱལ་པོ་དང་ལྷན་ཅིག་སྤྱོད་པ་ལས་དང་བར་གྱུར་པས། །འོན་ཀྱང་བློ་གུའི་བུ་དང་
ལྷ་མོ་དེ་སྔོན་གནས་པའི་དཀའ་ཐུབ་གནས་ཀྱི་མེ་ཏོག་སྣ་ཚོགས་པའི་ཚལ། །
383



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
དུས་རྟག་ཏུ་དགའ་བ་བསྐྱེད་པ་བསིལ་བའི་ཆུ་རྒྱུན་ཅན་དེ། །ངང་བས་
བསྟེན་པ་བཞིན་དུ་བསྟེན་བསྟེན་པ་དང་བྲལ་བའི། །གདུང་བ་འགོག་
པའི་སླད་དུ་བསྟི་གནས་ཀྱི་ཚལ་དེ་ཡི་དཔལ་ཡོན་ཅན་གྱིས། །སྐྱེད་ཚལ་
གསར་བ་བསྒྲུབས་ཏེ་རྩེ་དགའ་ཡི། །དགའ་སྟོན་ལ་ནི་སྤྲོ་བས་རྗེས་
སུ་ཞུགས་པར་གྱུར་ཏོ། །དེ་ཚེ་དེ་དག་གཞན་འཕྲུལ་དབང་བྱེད་ཀྱི་བདག་པོ་གཞུ་
ལྡན་དེ་རང་ཉིད་ཀྱི། །འཁྲི་ཤིང་ཆུང་མ་དང་བཅས་པ་ལྟ་བུར་མཛེས་
པའི་གཟི་བྱིན་གྱིས། །ཟིལ་གྱིས་མནན་ཏེ་མཁའ་ལ་ཟླ་བ་ཆུ་འཛིན་གྱི་གོས་
ཀྱིས་རང་གི་གདོང་། །དལ་གྱིས་བསྒྲིབས་ནས་མྱུར་དུ་འགྲོ་བ་( དཔེའི་
རབ་རྟོག）བཞིན། །རྒྱལ་པོའི་འགྲམ་པ་འདོད་པའི་གཞུ་ཡི་ཚོན་རིས་བཀྲ་བས་
མཛེས་ཤིང་རྣ་རྒྱན་ནོར་བུ་ཡིས། །ཁེངས་པ་ལྡན་པ་དེ་ལ་བཙུན་མོའི་ཟུར་
མིག་ཨུཏྤལ་གྱི། །ཡལ་འདབ་བསྐྱོད་པ་ལྷོ་ཕྱོགས་མ་ལ་ཡའི་ངད་དང་བཅས་
པ་ཡི་དྲི་གཞོན་ཏེ་རླུང་དང༌། །ལྷན་ཅིག་པས་བསྣུན་ཞིང་བསྣུན་པས་
ཁེངས་པས་ཞི་བར་བྱེད་པ་ལྟ་བུར་རྩེ་བ་ལས། །གཞོན་ནུ་བཙས་ཏེ་དེ་ཡང་རེ་བ་
སྐོང་བའི་ཡོན་ཏན་ཐམས་ཅད་ཀྱིས་ཡོངས་སུ་གང་བའི་བདུད་རྩིའི་གཏེར། །
རིག་པ་དང་གཙུག་ལག་ལེགས་པར་ཤེས་པས་རོ་ཡིས་ཏེ་བཅུད་ཀྱིས་རྣམ་པར་་་་་
རྒྱས་པའི་སྙིང་པོ་ཅན་གྱིས་བུམ་པ་བཟང་པོར་གྱུར་པ་ཞིག་ནི། །ལྷ་མོ་དེའི་
ལུས་ཀྱི་ཆུ་གཏེར་ལས་ཐོན་ཏེ། །དེའི་མིང་བདུད་རྩི་པདྨའི་གཙུག་ཅེས་
ཡབ་ཀྱིས་བཏག་ཏེ་སྙན་པར་གྲགས་པར་གྱུར་ཏོ། །སྔོན་གྱི་བསོད་ནམས་
384
+
-
--
-
-



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
ཁྱད་པར་གྱིས་བསླན་པའི། །མ་ལུས་འཇིག་རྟེན་རིག་པའི་དཔལ་གྱི་
དཔལ། །གང་གིས་རྣམ་པར་འཛིན་དེའི་སྤྱོད་ཡུལ་ནི། །བསམ་པ་
ལས་འདས་བརྗོད་པ་ལ་ཡང་ཅི། །ལག་པའི་སྙིམ་པ་ཀུ་མུད་ཟུམ་པ་དང་
ལྡན་པའི་འཆི་མེད་ལྷའི་ཚོགས། །རང་གི་མགོ་བོ་མངོན་པར་བཏུད་པའི་སྐྲའི་
ཟུར་ཕུད་དང་འགྲོགས་པའི་རྒྱན་མེ་ཏོག་མན་དྷ་ར་བའི་ཟིལ་མངར་གྱི་རོས།།
གཞོན་ནུ་དེ་ཡི་སོར་མོའི་རྐང་པའི་འདབ་ཕྲེང་ནོར་བུ་ཡི། །མེ་ལོང་དེ་
རྣམས་ཕྱིས་ཤིང་ཕྱིས་ཤིང་ཡང་ཡང་བལྟ་བ་ལྟར་དེའི་ཞབས་ལ་འདུད་པས་ངོམས་
མ་གྱུར་ཏོ། །སྦྱིན་སོགས་བསོད་ནམས་བྱས་པའི་འབྲས་བུ་གསལ་བར་གཟིགས་
པ་ལ་བརྟེན་ནས་བསོད་ནམས་རྒྱུ་ལ་ནི། ། སྔར་ལས་ཀྱང་ལྷག་པར་རབ་ཏུ་
དང་བས་ས་སྐྱོང་དེ་མཆོད་སྦྱིན་གང་དུ་འཕེལ་བར་གྱུར་ཅིང་། །དེ་ཡང་
སྲོག་ཆགས་གསོད་པ་སོགས་སྤངས་པས་མི་འཚེ་ཞིང་རིན་པོ་ཆེ་སོགས་ནོར་གྱི་ཚོགས་་་
རྣམས་རྒྱས་པའི་འབྱོར་པ་ནི། །ནོར་བདག་གནོད་སྦྱིན་གྱི་དབང་པོ་
གཞན་པ་ལྟ་བུའི་དཔལ་ཡོན་དེ་ལ། ། མངོན་པར་འདུས་པའི་སྐྱེ་བོ་
ཕྱིར་འགྲོ་བ་དང་། །ནང་དུ་འོང་བས་ཕྱོགས་ཀྱི་གོ་སྐབས་ཕྲོགས་པ་ལྟར་
གང་བར་གྱུར་ཅིང་། །ཐུབ་པ་བྷཾ་གུའི་བུ་དང་རྒྱལ་པོ་ཤིན་ཏུ་བཟོད་དཀའ་
ལ་སོགས་པ། །ཤིས་པ་བརྗོད་པ་སྔར་བྱས་རྣམས་ཀྱིས་མདུན་ནས་
བལྟས་ཏེ་འཁོད་དོ། །རབ་ཏུ་( འདི་ནས་ཐོག་མའི་གསལ་བྱེད་ཀྱི་རྒྱུན་རབ་རྒྱས་ཞེས་
པའི་སྒྲ）རྒྱས་སོ། །ཅི་ཞིག་རྒྱས་ན་སློང་བའི་ཡིད་ནི་ཀུན་དགའ་ཡིས། །གང་
385
པ



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བའི་མཚོ་ལས་ས་སྐྱོང་དེའི་སྙན་གྲགས་ཕྱོགས་བཅུར་བརྗོད་པའི་མེ་ཏོག་རབ་ཏུ་
རྒྱས་པ་དེ་དང་གཞན་ཡང་། །གྲུབ་པ་དྲང་སྲོང་རྣམས་ཀྱིས་ཆོ་ག་བཞིན་དུ་དགེ་
ཞིང་ཤིས་པར་བྱས་པའི། །མཆོད་སྦྱིན་དང་སྦྱིན་བསྲེག་གི་འོད་ཀྱིས་སྣང་
བ་ཡང་རབ་ཏུ་རྒྱས་སོ། །དེ་ཚེ་མེ་ཏོག་ཚོགས་ཀྱི་ཆར་དག་དང་། །
བདུད་རྩི་སྤྱོད་དེ་ལྷ་རྣམས་རྣམ་པ་མང་པོའི་མཆོད་པ་ཡི། །ཡོ་བྱད་
འཛིན་པ་འཛིན་མའི་ཁྱོན་འདི་དག་གང་ཞིང་། །ཡོངས་སུ་རྫོགས་པའི་
ཕྱོགས་རྣམས་དག་ལ་བབ། （ ཐ་མའི་གསལ་བྱེད）དེ་ལྟར་ཁྲུས་དང་གཙང་
སྦྲ་ལ་གནས་པར་བྱས་པའི་གཉིས་སྐྱེས་བྲམ་ཟེ་དག །ཏིལ་མར་རིན་པོ་ཆེ་དང་
འབྲུ་དང་འབྲས་བུ་དང་ཟས་མཆོག་ལ་སོགས་པ་སྣ་ཚོགས་པའི་བཅུད་ལྡན་པས། །
མེ་ལྷ་འབར་བའི་ཞལ་གྱི་པདྨ་ནི། །མཆོད་པར་བྱེད་པའི་སྦྱིན་བསྲེག་
བྱེད་པ་དང་བཅས་ཏེ། །རྒྱལ་པོ་དེ་མཆོད་སྦྱིན་གྱི་གནས་སུ་མཆོད་སྦྱིན་ལ་ནི་
མངོན་པར་ཕྱོགས་ཏེ། །རིན་ཆེན་གསེར་དང་མུ་ཏིག་དང་བཻ་ཌཱུརྨ་དང་རཱ་ག་ལ་
སོགས་པ་འོད་འབར་བ་ཡིས། །དབུལ་བའི་མུན་པ་དམན་པ་དང་མེད་
པར་བྱེད་པ། །དེའི་གྲགས་པ་ཡོན་ཏན་ཙན་དན་གྱི་དྲི་ངད་བགོས་པའི་རླུང་
གཞོན་གྱིས། །སུམ་ཅུ་རྩ་གསུམ་མཐོ་རིས་ཀྱི་ས་ལ་གནས་པའི་མཐོ་རིས་
བདག་པོ་བརྒྱ་བྱིན་ས་བདག་དེ་སྦྱིན་པ་ལ་ཡིད། །བརྟན་ནམ་མི་བརྟན་པ་བརྟག་
པ་ལ་སྤྲོ་བར་བྱས། །དེ་ནི་རང་གི་གནས་རྣམ་རྒྱལ་གྱི། ཁང་པ་དེ་
ནས་མི་སྣང་བར་གྱུར་ཏེ། །སྦྱིན་བསྲེག་ཐབ་ཀྱི་དབུས་དེར་འབར་བའི་གོས་
386



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
བགོས་ཏེ། །དུ་བའི་སྒྲ་ལན་བུ་གཅིག་པ་ཅན། །རི་དྭགས་རུ་རུའི་ཁྲག་གི་
ཐིགས་པ་ལྟར་དམར་བའི། །ལྟ་བྱེད་མིག་ནི་ཀུན་ཏུ་འཕྲུལ་བར་གྱུར་པ།།
སྲིན་པོའི་ལུས་ཅན་ཁ་ཟས་མ་རྙེད་པའི་དབང་གིས་ལུས་ཀྱི་སྟོབས། །བྲི་བས་
ལྡང་བར་མ་ནུས་བཞིན་དུ་ལྡང་ཤིང་། །སྐད་གདངས་དང་བྲལ་ཞིང་སྒྲ་
སྐྱུངས་པས། །དལ་བུ་དལ་བུས་རྒྱལ་པོ་དེ་ལ་སྨྲས་པ། །ས་སྐྱོང་ཁྱོད་ཀྱི་
གཏོང་བའི་གྲགས་སྙན་གྱི་ཚིག་གི །བ་དན་སྲིད་པའི་རྩེ་ལ་འགོངས་པ་
དེས་བསྐུལ་ནས། །བཀྲེས་ཤིང་སྐོམ་པ་འཕོངས་པ་བདག །འཕོངས་པ་
ཀུན་སེལ་བར་བྱེད་པ་ཁྱོད་ཅན་ཉེ་བར་འོངས་པ་ཡིན་པས། །མངོན་པར་
འདོད་པའི་བཟའ་བཏུང་གིས། །བདག་ཅག་གི་ནི་ཡིད་ཀྱི་རེ་བ་དོན་
དང་ལྡན་པ་དང་། །སྦྱིན་པས་ཁྱོད་ཀྱི་གཏམ་སྙན་དེ་ནི། །དོན་དང་ལྡན་
པ་( ལྷན་ཅིག་བརྗོད་པའི་རྒྱན）ཅིག་ཅར་མཛོད་ཅིག་ཅེས་སྨྲ་བའི་སྐྱེས་བུ་སྔོན་མ་་་
མཐོང་བ་དེ་མཐོང་ཞིང་ཚིག །དེ་སྐད་བརྗོད་པ་ཐོས་པའི་ཚེ་མི་བདག་དང་། །
ཕོ་བྲང་འཁོར་གྱི་སྐྱེ་བོ་དང་གྲོང་ཁྱེར་པ་སོགས་ཕྱི་རོལ་དང་འཁོར་གྱི་ནི། །སྐྱེ་
བོའི་ཚོགས་རྣམས་སྐད་ཅིག་དེར། །རི་མོར་བྲིས་པ་བཞིན་དུ་གཡོ་བ་
མེད་པར་གྱུར་དེ་འདི་སྙམ་དུ། །སྐྱེས་བུ་འདི་ནི་ཅི་ཞིག་བསྲེག་བྱ་མེ་ལྷ་རོང་
ཉིད་དམ། །མེ་ལྷ་དེ་གཟུགས་གཞན་དག་ཏུ་རྣམ་པར་སྤྲུལ་པ་ཞིག་ཡིན་
གྲང་། །འདི་ནི་མེ་ལྷ་མ་ཡིན་དེ་རྟགས་དང་མཚན་མ་ཐམས་ཅད་ལས་རྗེས་སུ་
དཔགས་ན། །འདི་ནི་སྲིན་པོ་ཉིད་དུ་ཤེས་ཤིང་རྗེས་སུ་རིག་གོ་སྙམ་དུ་ཤེས་པར་
387



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
གྱུར་ཏོ། །དེ་ནས་ས་སྐྱོང་རང་ཉིད་ལ་བསྟར་བའི། །མཆོག་གི་ཉེར་སྤྱད་
དུ་འོས་པའི་ཟས་འབྲས་ཆེན་དང་འབྲས་བུ་ལ་སོགས་པ་དུ་མ་དང་། །གུར་ཀུམ་
གྱི་དྲི་བཟང་པོས་བགོས་པའི་བཏུང་བའི་ཚོགས། །སྲིན་པོ་དེ་ལ་མངོན་པར་
སྦྱིན་པ་ལ་བརྩོན་ཚེ། །ཅུང་ཟད་འཛུམ་པ་དང་བཅས་པའི་སྲིན་པོ། །དེ་
ཡིས་མི་བདག་ལ་ནི་སྨྲས་པ་ལྷ་ཞེས་བོས་ནས། །སྐྱེས་བུ་བཀྲེས་པ་ཉིད་ལ་
བཏུང་བ་བྱིན་པ་དང༌། །སྐྱེས་བུ་སྐོམ་པ་ཉིད་ལ་ནི་བཟའ་བ་བྱིན་པ་ཡིས་
དང་དེ་བཞིན་དུ་རང་། །མི་འདོད་པ་བྱིན་པས་ནི་རང་རང་གི་འདོད་པ་སྐོང་པ་
མིན་ཏེ། །དཔེར་ན་ཕྲེང་རྒྱུད་མཁན་ལ་བསྟན་བཅོས་ཉེ་བར་མི་མཁོ་བ་
བཞིན་ནོ། །དེ་ཡང་ཁ་ཟས་འདི་དག་བདག་ཅག་གི་རིགས་ལ་འོས་པ་མིན་ལ།
བདག་གི་བཟའ་བར་འོས་པ་ནི་འདི་ལས་གཞན། །སྲོག་ཆགས་དག་
བསད་དེ་འཚོ་བ་བྲལ་བ་ལས། །བྱུང་བའི་ཤ་ཁྲག་གསར་བས་བདག་ཚིམ་
པར་གྱུར། །དེ་ཐོས་ནས་ལྷ་ཡིས་རབ་ཏུ་བསམས་པ། ་ །འབྱུང་པོ་གྲོག་སྦུར་
ཕྲ་མོ་ཚུན་ཆད་ཡོངས་སུ་སྲུང་ཞིང་འཚེ་བ་མི་བྱེད་པའི་ཡི་དམ་དང༌། །ཤ་ཁྲག་
འབྱུང་བའི་ཕྱིར་ནི་སྲོག་ཆགས་ལ་ནི་འཚེ་བ་བྱེད་དགོས་པ་དང་། །ཤ་ཁྲག་མ་
རྙེད་ན་སློང་བའི་རེ་བ་ལྡོག་པར་གྱུར་པ་ལས་དེ་མི་ལྡོག་པར་ཡང་བྱ་དགོས་ཏེ། །
འགལ་བའི་ཁུར་ཆེན་འདི་དག་ནི། །དུས་གཅིག་ཏུ་དེ་རིང་ལས་བཞིན་
བདག་གི་སྐལ་པར་བབ་པར་གྱུར་ཏོ། །ཀྱེ་མ་སྐྱེ་བོ་འདི་དང་འདི་ལྟ་བུར།།
གཞན་གྱི་འཚོ་བ་འཕྲོག་པས་བདག་ཉིད་འཚོ་དགོས་པར་གྱུར་པ། །དམན་
388



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
པ་ཡུད་ཙམ་བདེ་བའི་ཕྱིར་ངན་སོང་སོགས་གཏན་གྱི་སྡུག་བསྔལ་སྒྲུབ་པའི་བློ་གྲོས་་་་་
བླུན་པོ་དག །འཇིག་རྟེན་འདི་ན་གཞན་དུ་ཡང་ནི་འགའ་ཡོད་( སྙིང་རྗེའི་
ཉམས)་དམ། ཚེ་འདི་དང་འཇིག་རྟེན་ཕ་རོལ་གྱི་བདེ་བ་རྣམ་པར་འཇོམས་
པའི། །དོན་མིན་དུ་མའི་རྒྱུ་དང་རྐྱེན་ཉི་བར་གནས་པ་ཅན། །ཕྱིས་སྐྱེས་བུ་
འདི་དག་དང་ནི་དུག་གི་ཤིང་། །མཚུངས་པར་སྐྱེ་བ་སྨད་པའི་(སྦྱར་
བའི་དཔེ） འོས། །སྐལ་བ་ངན་པའི་བདག་ཉིད་ཅན། །འདི་ལས་
བདག་ལའང་སྲོག་ཆགས་ལ་འཚེ་དགོས་པའི་སྐལ་ངན་ནི། །སྒྲུབ་པར་བྱ་བའི་
འོས་མིན་པར་སྐྱེས་པར་གྱུར་པ་ནི། །མེ་དག་ལས་ནི་ཚ་བ་བྱུང་བ་བཞིན་
ནོ། །དེ་ལྟར་ས་སྐྱོང་མི་དགའི་རྣམ་བརྟགས་ཀྱི་བློ་དང་བཅས་པའི། །རྣམ་
འགྱུར་གདོང་དུད་པ་སོགས་ལས་ནི་རྗེས་སུ་དཔགས་ཏེ་སྲིན་པོ་དེས་བསམས་པ།།
གཏོང་དང་ཡོངས་སུ་འཛིན་པའི་ལམ། །འདི་ཡི་བློ་གྲོས་གཉིས་སུ་
ཞུགས། །ཡིད་ནི་ཁྱོགས་ལ་འཕྱང་བ་ཡོད་པ་དག །ཕྱི་རོལ་གྱི་ལུས་ཀྱི་
རྣམ་འགྱུར་འདི་དག་ལས་ཤེས་པའི་ཕྱིར་རོ། །ཞེས་བསམས་ནས་སྨྲས་པ་ལྷ་
ཁྱོད་ནི་འདོད་པ་གང་ཡང་། །མི་སྦྱིན་པ་ནི་ཡོང་ཡེ་མེད་དོ་ཅེས། །
གྲགས་པའི་རྔ་ཡབ་རླུང་གིས་ནི། །བཀྲེས་ཤིང་སྐོམ་པ་བདག་ཅག་དབང་
མེད་ཉིད་དུ་འདིར་དྲངས་ལ། །ཁྱོད་ཀྱིས་ཀྱང་སུ་ཅི་འདོད་སྦྱིན་པར་བྱའོ་
ཞེས། །སྨྲས་ནས་སྦྱིན་པ་གཏོང་བ་ལ་ཐེ་ཚོམ་མམ། །མི་སྦྱིན་པར་དགག་
པ་ནི་ཁྱོད་ཀྱི་འོས་མིན་པས། །མྱུར་དུ་སྦྱིན་པ་འདི་ནི་ད་དུས་ལ་བབ་
389



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པས་སྦྱིན་ཅིག་ཅེས། །དེ་སྐད་སྨྲ་བ་ཐོས་ནས་སླར། །ས་སྐྱོང་དེས་སྦྱིན་པ་དེའི་
ཐབས་ལ་རྣམ་པར་དཔྱད་ནས་སྨྲས་པ། །སྦྱིན་པ་ཡོངས་སུ་གཏོང་བ་ལ་
སོམ་ཉི་འམ། །མི་སྦྱིན་པར་འགོག་པའི་རྣམ་བརྟགས་ཀྱི་བློ་ནི་བདག་ལ་
མེད་མོད་ཀྱི། །འོན་ཀྱང་སྲོག་ཆགས་བསད་པ་ལས་བྱུང་བ་ཡི། །འབྲས་བུ་
ཤ་ཁྲག་གི་ཚོགས་ནི་རྒྱུ་སྲོག་གཅོད་སྤངས་དེ་ཕྱིར་བདག་ལ་མེད་པས་དེས་ན། །
གང་དུ་ཇི་ལྟར་རབ་ཏུ་བརྟགས་ཤིང་དཔྱད་ཀྱང་། །ཤ་ཁྲག་གསར་བ་སྦྱིན་པའི་
ཐབས་འདི་བདག་ལ་ལྐོག་ཏུ་པས་ན་བདག་སེམས་མི་དགའ་ཞིང་། རིང་ཞིག་
དཔྱོད་དགོས་པར་གྱུར་ཏོ། །དེ་བས་ན་བདག་ལ་རང་དབང་ཅི་དགར་ཡོད་པ་
ཅན་ཡིན་ཞིང་། །གཞན་ལ་རྣམ་པར་འཚེ་དགོས་པའི་གོ་སྐབས་ཀྱང་མེད་པ།།
རང་གི་ལུས་འདི་ཉིད་ལས་བཅད་དེ་ཤ་ཁྲག་གསར་བ་སྦྱིན་པར་བྱའོ་ཞེས། །
བདག་ལ་རྣམ་པར་དཔྱོད་པའི་བློ་འདི་སྐྱེས་སོ་ཞེས། །རང་ཚུལ་ངེས་ཤིང་
བདེན་པ་དེ་སྲིན་པོ་ལ་སྨྲས་ནས། །རྨད་དུ་བྱུང་བའི་གཏོང་བ་ཆེན་པོ་དེ་ལ་
ཞུགས་སོ། །སེར་སྣ་སོགས་དྲི་མས་དབེན་པའི་བློའི་མཛོད་དུ་རྫོགས་སྨིན་སྦྱང་
བའི་སྨོན་ལམ་གྱི། །རང་བཞིན་རིན་ཆེན་དུ་མས་ཡོངས་རྫོགས་པར་
གང་བ་དེའི། ཁུར་ཆེན་པོ་ལྕིད་ཀྱི་གཡོས་པ་བཞིན་རྒྱལ་པོ་དེའི་ལུས་སྤྲོ་བའི་ཤུགས་
ཀྱིས་གཡོས་པ་ན་ལུས་དེ་དང་བཅས་པའི་རིན་ཆེན་གྱི་རྒྱན་རྣམས་གཡོ་བའི་སྒྲ་་་་
ཡིས། །སྐྱེ་བོ་དགེ་བ་ལ་སླར་ཡང་བསྐུལ་ཞིང་བསྒོ་བ་བཞིན། །( རབ་རྟོག）
དེ་ཚེ་རྒྱལ་པོའི་མངོན་དུ་ཕྱོགས་པའི་ཉེ་འཁོར་སྐྱེ་བོས་སྨྲས་པ། །མ་ལུས་
390



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
སྐྱེ་དགུ་འཚོ་བྱེད་ཀྱི་རྟེན་དང་གནས་སུ་གྱུར་པ་ཁྱོད་ཀྱི་ལུས། །བྲང་འགྲོ་སྟེ་
ཀླུའི་གཙོ་བོའི་གཙུག་གི་རིན་ཆེན་ལྟར་ཕངས་པ་འདི། །སློང་བའི་སྐྱེ་བོ་
གཅིག་པུ་འདི་འཚོ་བའི་སླད་དུ་ཅི་ཕྱིར་འདོར་ཏེ་འདོར་མི་རིགས་སོ། །
འཇིག་རྟེན་ཐམས་ཅད་ཀྱི་འདྲེན་བྱེད་མིག་དེ་རིང་ལྡོང་པར་བྱས་ནས། །
ཕྱི་མ་ལ་བསྐུལ་བའི་ལེགས་བྱས་དེ་ཡང་བསྐུལ་བ་པོ་དེ་ལ་ལེགས་བྱས་ཅི་ཞིག་་་
འདྲ་སྟེ་སྡིག་པ་ཆེན་པོར། །ས་སྐྱོང་ཡང་ཧ་ཅང་བརྩེ་ཆེས་པའི་ཐུབ་ཆོད་ལ་
ཞུགས་པའི་བྱ་བ་འདི་ལ། །དགྱེས་པ་དང་བྲལ་བར་མཛོད་ཅིག་ཅེས་འབད་
ནས་བཟློག་པར་བྱས་ཀྱང་བཟློག་མ་གྱུར་པར་རང་གི་ཤ་ཁྲག་ནས་གཏོང་བ་ལ་་་་་་་
ཞུགས་པ་དེའི་ཚེ། །འཆི་བ་སོགས་རྒུད་པའི་གནས་སུ་གྱུར་ཅིང་ལང་ཚོ་རྣམ་པར་
འགྱུར་བ་ཅན། །གཡོ་བའི་རྒྱུན་ལྡན་འབབ་ཆུའི་རྗེས་སུ་འགྲོ་བ་འདི། །
མི་གནས་ཞི་བར་ཉེ་བར་སྦྱོར་བའི་རྒྱུར། །སྙིང་པོ་ལེན་པ་ད་ལྟ་བདག་ལ་
གསལ་བར་རིག །འདི་བསམ་རང་ལུས་ལ་བཅད་པའི། །ཤ་ཁྲག་
ལྷག་མེད་ཤ་ཟར་ནི། །རབ་སྦྱིན་སྲོག་ཉིད་རུས་པ་ཡི། །འཁོར་ལོའི་
ངོས་སུ་སྐད་ཅིག་ཆགས། །བསྐལ་པ་དུ་མའི་སྔོན་རོལ་ནས་བཟུང་སྐྱེས་བུ་ཆེན་པོ་
འདི་ཡང་ཡང་སྲིད་པ་འདིར་ལུས་སྦྱིན་པར་བཏང་བ་སོགས་དམ་པའི་སྤྱོད་་་་
ཚུལ་འདི་ལྟ་བུའི་ངོ་མཚར་རྒྱུད་མ་ནས་རྒྱུད་མར་རྒྱས་ཤིང་གྲངས་མང་བར་སྤྱད་་
པ་ཡིན་པ་ལས། །དེང་གི་ཚེ་ཡང་གྲགས་པ་དོན་དུ་གཉེར་བ་མིན་པར་འགྲོ་བ་
མཐའ་དག་བསྒྲལ་བའི་ཕྱིར་སློང་བའི་མངོན་པར་འདོད་པ་སྒྲུབ་པ་ཡི། །
391



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
རྨད་དུ་བྱུང་ཞིང་བྱ་དཀའ་བའི་སྤྱོད་པ་དེ་ལྟར་སྤྱད་པའི་ཡོན་ཏན་དང་གྲོགས་་་་
སྙན་ཀུནྡ་དང་ཟླ་བའི་འོད་ལྟར་དཀར་བ་ཅན་དེ་ས་གཞི་ནོར་འཛིན་མས། །
འཛིན་པར་མ་བཟོད་དེ་གཡོས་པ་བཞིན་དུ་རྒྱ་མཚོ་དང་བཅས་ཏེ་རབ་ཏུ་་
འདར་ཞིང་གཡོ་བ་བསྟེན་པར་གྱུར་( འདིར་རབ་རྟོགས་གསལ་བྱེད་ཀྱི་སྒྲ་དངོས་་
སུ་མེད་ཀྱང་རབ་རྟོགས་ཕུལ་ཕྱིན）ཏོ། །དེ་མཐོང་ཚ་ཟེར་གྱིས་བཅོམ་པས། །
མཚོ་གནས་གདེངས་ཅན་བུ་མོ་ལྟར། །བརྟན་པས་བཏང་བ་བཙུན་
མོ་པདྨའི་ལུས། །སྟ་གྲིས་བཏབ་དེ་བཅད་པའི་ཙཱུ་ཏའི་ཤིང་བཞིན་དུ་འགྱེལ་
བར་གྱུར་ཏོ། །ཤིན་ཏུ་བཟོད་དཀའི་གདུང་བ་རང་གི་ལུས་བཅད་ཅིང་གཏུབ་
པའི་ཚོར་བ་དེས་ཀྱང་། །རྒྱལ་པོ་གང་གི་ལུས་ཀྱི་བ་སྤུའི་ཆ། །གཡོ་བ་ཙམ་
ཡང་མེད་པའི་ངོ་མཚར་གྱི་བལྟད་མོ་ལ། །ཆགས་པའི་མིག་ནི་མི་འཛུམ་
པར་བལྟ་བཞིན། །སྲིན་པོའི་ཆ་བྱད་དག་གི་ཟོལ་དེ་མི་སྣང་བར་བྱས་ཏེ། །
སྤངས་ནས་བརྒྱ་བྱིན་རང་གི་གཟུགས། །ལུས་སྐྱེས་ཏེ་འདོད་ལྡན་རྣམས་
ཀྱིས་ལུས་སྐྱེས་ཏེ་འཕེལ་བའི་གཉེན་དུ་གྱུར་པའི་མཛེས་པ་དང་ལྡན་པ། །གསལ་
བར་བསྟན་ནས་འདི་སྐད་ཅེས་སྨྲས་སོ། །ཨེ་མ་བྱམས་པ་ཆེན་པོའི་སྙིང་
སྟོབས་ཀྱི། །རང་བཞིན་གཞོམ་པར་མི་ནུས་པའི་རྡོ་རྗེའི་མན་ངག་རྒྱུད་ལ་ཡང་
ཡང་གོམས་པར་གྱུར་པ། །ཁྱོད་ཀྱི་བློ་དང་ནམ་མཁའ་ཡི། །མཐའ་ནི་
སུ་ཡིས་བསམ་པར་བྱ་ནུས་ཏེ་མི་ནུས་སོ། །རང་གི་ནོར་ལྟ་ཅི་སྨོས་ལུས་ཀྱང་
ཕ་རོལ་གྱི། །སྡུག་བསྔལ་ཕྲ་མོའང་སེལ་བར་བྱེད་པའི་སྨན་ཉིད་དུ། །
392
+
-
-
-
-
-
, =
=



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
ཕངས་པ་མེད་པར་རྩྭ་དང་མཚུངས་པར་གཏོང་ཞིང་སྦྱོར་བ་འདི་ལྟ་བུའི་ཡོན་་་་
ཏན་ནི། སྐྱེས་བུ་དམ་པ་འདི་རྣམས་ལ་ཡོད་པ་རྗེས་སུ་མཐོང། །ཨེ་མ་ཡི་དམ་
མཆོག་ཏུ་བརྟན་པ་དང་ལྡན་པ་བྱང་ཆུབ་སེམས་དཔའ་རྣམས་ཀྱི་ནི། །བློ་ཟབ་
ཅིང་བརྟན་པའི་གཏིང་མཐའ་དཔག་ཏུ་མེད་དོ། །དཔེར་ན་རིན་ཆེན་
འབྱུང་གནས་རྒྱ་མཚོ་ཆེན་པོ་དག་གི་འཇིང་། །ཟབ་པ་དང་རྒྱ་ཆེའི་ཚད་
ཐུན་མོང་གི་བློས་གཞལ་བར་མ་དམིགས་(ཟླ་བོའི་དངོས་པོའི་དཔེ）པ་བཞིན་ནོ། །
སིནྡྷཱ་ཏེ་རྒྱ་མཚོ་གཡོ་བའི་གོས་ཅན་ས་ཆེན་པོ་འདི། །བར་མཚམས་མེད་པ་
རིན་པོ་ཆེ་ལ་སོགས་པ་སའི་ཡོ་བྱད་ཀྱིས་བཀང་བས། །སྐྱེ་བོའི་རེ་བ་ཅི་འདོད་
པར་སྒྲུབ་པ་ལ་ཐོགས་པ་མེད་པས་སྤྱོད་རྒྱལ་བོ་ཆེན་པོ་ཁྱོད་ཉིད་སྦྱིན་པ་ཆེས་ཆེར་་་་་
བཏོང་ནུས་པ་ཉིད་ཀྱི། །རང་བཞིན་དེ་ལ་རྨད་བྱུང་( ཟོལ་བསྟོད）དུ་འཛིན་
པའི་བློ་སྐྱེད་ཅི་ཞིག་དགོས། ལུས་ཅན་གཅིག་གི་ཕྱིར་བསྐལ་པ་དུ་མར་
ཡང་། །མནག་ཅིང་བཟོད་པར་དཀའ་བའི་གདུང་བ་རང་ཉིད་ལ། །
གསལ་བར་འགོད་ནུས་པ་ཁྱོད་ལྟ་བུ་ཆེས་ཡོན་ཏན་གྱིས་ལྕི་བ་ཉིད་ཀྱི་ཁུར། །
ས་ཆེན་པོ་འདིས་ད་དུང་བཀུར་བར་བཟོད་པར་བྱས་པ་འདི་སྔ་མ་དེ་ལས་ཆེར་་་་
མཚར་ཆེའམ། །སྙིང་སྟོབས་ཤིན་ཏུ་བརྟན་པ་དང་ལྡན་པ་དཔལ་གྱི་དུམ་བུ་སྡེ་
ཙན་དན་གྱི་སྡོང་བོ་ལ། །གཏོང་བ་དང་ཚུལ་ཁྲིམས་ལ་སོགས་པ་ཡོན་ཏན་གྱི་
ཡལ་འདབ་རྣམས་ཀྱིས། །འབྱོར་ཞིང་ཕྱུག་ལ་གྲགས་པའི་མེ་ཏོག་དཀར་
པོ་དང་ལྡན་པ། །ཁྱོད་ནི་བསོད་ནམས་ཀྱི་རང་བཞིན་གྱི་ཙན་དན་གྱི་ལྗོན་ཤིང་
393



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཉིད་དོ་ཞེས། །བརྩེ་བ་སྙིང་རྗེ་ཆེན་པོའི་དབང་གིས་སྤྱན་དག་མཆོག་ཏུ་ཟུམ་པར་
གྱུར་པའི་ཉམས་ཅན་ས་སྐྱོང་དེ་ལ། །དེ་ལྟར་བསྟོད་པར་བྱས་ཤིང་བདུད་རྩིའི་
ཆུས། །བྱང་ཆུབ་སེམས་དཔའ་དེ་ལུས་སྔར་བཞིན་རྣལ་དུ་གནས་པ་སྒྲུབ་བྱས་
ཏེ། །སྐབས་གསུམ་བདག་པོ་བརྒྱ་བྱིན་དེ་ཉིད་རང་གནས་སུ་སོང་། །
གང་གི་ཚེ་ས་སྐྱོང་ལྷ་དེ་ཡི་ལུས་ལེགས་པར་སོས་ཤིང་བཞིན་གྱི་པདྨའི་དཔལ། །
རབ་ཏུ་རྒྱས་པར་གྱུར་པ་དེ་ཚེ་ཤིན་ཏུ་དགའ་བའི་སྦྲང་རྩིའི་རོས། །སྐྱེ་བོ་
རྣམས་ཀྱི་མིག་གི་བུང་བ་ལ། །ཡ་མཚན་གྱི་དགའ་སྟོན་གསར་བ་ཅི་ཡང་
བྱུང་། །དེ་ལྟར་རང་གི་འདོད་པའི་ལྷ་དང་དྲང་སྲོང་ཐུབ་མཆོག་རྣམས་དང༌།།
རྒྱལ་པོ་བཟོད་དཀའ་ལ་སོགས་པ་སྐྱེ་བོ་ཐམས་ཅད་ལ། །གྲོང་དང་གྲོང་
ཁྱེར་དང་མཛེས་མ་དང་རྟ་གསེར་གྱིས་བརྒྱན་པ་དང་། །རིན་ཆེན་ལ་སོགས་པ་
ཇི་ལྟར་འདོད་བཞིན་པ་བྱིན་ཞིང༌། །གླང་པོའི་གཙོ་བོ་བཟང་པོ་རི་ཞེས་
བྱ་བ་ཞིག་ཡོད་པ་དེས། །ཚངས་པའི་ཤིང་རྟ་ཞེས་བྱ་བའི། །འདུན་ན་
འདོན་ལ་བྱིན་པར་བྱས་ནས། །གཏན་པ་མེད་པའི་མཆོད་སྦྱིན་ཡོངས་
སུ་རྫོགས་པར་བྱས་སོ། ཁྱད་པར་མཆོད་སྦྱིན་གྱི་འབྲས་བུའམ་སྙིང་པོར་གྱུར་
པའི་ཡོན་བཟང་ཞིང་གྱ་ནོམ་པའི་ཉི་མ་ཆེར་གསལ་བའི་འོད་ནི། །བཙུན་མོ་པདྨ་
ལྡན་པ་མཛེས་པའི་པདྨ་གང་ལས་བྱུང་བའི་གནས། །ཐུབ་པ་བྷཾ་གུའི་བུ་ནི་
ཡོན་གྱིས་མགུ་ཞིང་ཚིམ་པས་རབ་དགའི་ཡིད་གྱི་པདྨ། །རྒྱས་པའི་སྐྱེད་ཚལ་
ཁྱབ་པར་བཀྲམ་སྟེ་སྣང་བར་བྱས་སོ། །དེ་ནས་ཐུབ་པ་མ་རི་ཙིའི། །སློབ་
394



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
མ་རྩོད་པའི་དཀྱིལ་འཁོར་དུ། །རྒྱལ་བའི་མཆོད་ཡོན་སྟན་ཅིང་དེ་ལ་
བརྟེན་ནས་རྒྱལ་པོའི་གོ་སར་ཐོབ་པ། །བཱ་ཧི་ཀ་ཞེས་བྱ་བའི་བྲམ་ཟེ་ཡོངས་
ནས་རྒྱལ་པོ་ལ། །ཤིས་པ་བརྗོད་དང་ལྷན་ཅིག་ཏུ། །འཛུམ་དམུལ་བར་
གསལ་བར་མངོན་པ་དང་བཅས་པའི་གཉིས་སྐྱེས་སོའི་ཕྲེང་བ་ལས། །དཀར་
བའི་འོད་སྣང་འགྲེམས་(ཟུར་གྱི་ཕྲ་མོ)པ་ཡིས། །ལྷ་ཡི་སྙིང་སྟོབས་
མཚོན་པར་བྱེད་པ་བཞིན་བྱས་ནས། །ཤིན་ཏུ་ཕངས་ཤིང་གཅེས་པ་སློང་
བའི་གཏམ། །རེ་ཞིག་སྨྲ་བར་མ་ནུས་པ། །རྒྱལ་པོས་རིག་ནས་མི་
བདག་དེའི་ཉན་བྱེད་རྣ་བའི་དབང་པོ་ནི། །རྒྱན་བཅས་དེ་དལ་གྱི་བླགས་
ཏེ་དུད་ནས་སྨྲོས་ཤིག་ཅེས་པའི་བརྡ་བྱས་སོ། །བྲམ་ཟེ་དེའི་བཞིན་ནི་རབ་ཏུ་
དུད་པར་གྱུར་ཏེ། །འགྲུབ་པར་དཀའ་བའི་དོན་ཡིད་ལ་བརྣག་པ་གང་།
འགྲུབ་བམ་མི་འགྲུབ་ཐེ་ཚོམ་རྙེད་པས་ས་ལ་ནི་མིག་གཏད་དེ། །རྟོག་ཅིང་
འདྲི་བར་བྱེད( རབ་རྟོགས）པ་བཞིན་རེ་ཞིག་མི་སྨྲ་བར་གནས་ནས། །དལ་གྱིས་
སྨྲས་པ་མིའི་བདག་པོ་ཞེས་བོས་ནས་བདག་ལ་རིག་པའི་གནས་དང་བསམ་གཏན་་་་
གྱི་མན་ངག་གི་རིམ་པ་དག །ངེས་པར་རྫོགས་པར་སྟོན་པ་རབ་ཏུ་སྒྲུབ་པའི་
བཀའ་དྲིན་ཅན། །ཐུབ་པ་གྲོགས་གཞན་མེད་པ་རི་དྭགས་ཀྱི་གྲོགས་དང་བཅས་
པ་དེ། །དཀའ་ཐུབ་ཀྱིས་ནི་ལུས་ཤིན་ཏུ་ཉམ་ཆུང་པར་གྱུར་པས་གཡོག་ལ་
བསྟེན་འོས་པ་ཡིན་ཡང་། །ཐུན་མོང་སྐྱེ་བོ་ཕལ་པའི་ནང་དུའམ་གྲོགས་ལ་
བརྟེན་པ་མིན་པ། །དེ་ཕྱིར་གཙང་ཞིང་དུལ་བ་ཡི་ངང་ཚུལ་ནི་དྲང་སྲོང་གི །
395



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བརྟུལ་ཞུགས་ལྟ་བུ་དང་ལྡན་པའི་གང་ཟག་འཇིག་རྟེན་གྱི་བྱེད་པོ་ཡིས་ཀྱང་། །
བཙུན་མོ་པད་མ་ལྡན་སྲས་བདུད་རྩི་པདྨའི་གཙུག་དང་བཅས་པ་ལས་གཞན་་་་
དུ་སྤྲུལ་པར་མ་ནུས་པའམ་མ་སྤྲུལ་ཏེ་གལ་ཏེ། སྤྲུལ་པ་གཞན་དག་ཅིག་ཡོད་ན་ས་
གཞི་འདི་ཡང་ཅིས་མི་སྨྲ་སྟེ་སྨྲ་བར་བྱེད་འོས་ལ། །འབད་པ་བྱས་པས་ཀྱང་ལས་
སམ་བྱེད་པོས་མ་སྤྲུལ་བ་དེ་ལ་ནི་ཐབས་ཇི་ལྟར་བྱ་ཏེ་བྱར་མེད་དོ། །གང་གི་ཕྱིར་
སྐྱེ་བོའི་འདོད་པ་ལ་ཅི་ཡོད་པ། །གྲུབ་པ་རབ་ཏུ་སྟེར་བའི་ཡོངས་འདུ་
དང༌། །བསམ་པ་བཞིན་དུ་དགོས་འདོད་སྦྱིན་པའི་རིན་ཆེན་བསམ་འཕེལ་
དང༌། །ལྷ་ཁྱོད་ལ་བརྗོད་ཅིང་གསོལ་བ་ནི་དོན་དང་ལྡན་པའི་ཚུལ་ལམ་ལུགས་
སུ་གྱུར་བ་ཡིན་པ་དེས་ན། །རྩ་བ་འདབ་མ་ཆུར་བཅས་པའི། །རིམ་གྲོ་ལ་
སྔོན་བྷཾ་གུའི་གནས་སུ་གནས་པ་ནས་གོམས་པར་གྱུར་པའི་ལྷ་མོ་པདྨ་ལྡན་སྲས་དང་་་་
བཅས་འདི། །གཡོག་གི་ཆེད་དུ་སྦྱིན་པར་མཛོད་ཅེས་བརྗོད་པ་བཙུན་མོས་
ཐོས་ནས། །བདག་པོ་དང་འབྲལ་བའི་མུན་པ་ལ་སྐྲག་པས། །ཡིད་ཀྱི་
གདུང་སེལ་གྱི་བཞིན་རས་ཟླ་བ་མིག་གི་རི་དྭགས་ཀྱི་མཚན་མ་ཅན། །དེ་རབ་ཏུ་
གཡོ་བ་ནི་དོགས་པས་འབྲོས་པར་བྱེད་པ་བཞིན་ནོ། །དེ་ལྟར་བྱེད་པ་དེ་སྲུང་
བའི་སླད་དུ་ལྷ་མོ་དེའི་ཕྱོགས་སུ་སྐད་ཅིག་དེར། །ལྷུང་ཞིང་བསྐྱང་བར་གྱུར་
པ་རྒྱལ་པོའི་ལག་པའི་ཆུ་སྐྱེས་ཀྱི་མགུལ་པ་མཛེས་པར་བརྒྱན་པའི། །གདུབ་
བུའི་སྒྲ་སྙན་པ་དེ་ཡིས་ལྷ་མོ་དེ་ཉིད་ལ། །ཡིད་རྟབ་རྟབ་པོར་གཡོ་བར་མ་བྱེད་
པར་བརྟན་པ་བསྟེན་ཅིག( རབ་རྟོགས）ཅེས་བརྗོད་པར་བྱེད་པ་བཞིན་ནོ། །
396
--
--
--
-
-
-
-
-
-
--
---
--
--
-
---



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
ཁྱབ་འཇུག་གི་ཆུང་མ་དཔལ་མོ་གཞན་པ་བཞིན་དུ་མཛེས་པ་དེ། །སུ་དང་
བཅས་པས་ཐུབ་པ་མ་རི་ཙིའི་ཆེད་དུ་བཱ་ཧི་ཀ་ལ་བཏང་ནས་དེ་ཡི་ཡིད། །འགྱོད་
པ་ལ་སོགས་པའི་རྣམ་འགྱུར་མེད་པར་དགེ་བའི་རྩ་བ་བྱང་ཆུབ་ཏུ། །སྨོན་
ལམ་དག་ནི་ནང་དུ་བཟུང་( འདི་ཡང་ཡོངས་རྗེས）། །དེ་ཚེ་རྒྱལ་པོ་ཤིན་ཏུ་
བཟོད་དཀའི་ཡིད། །གླང་པོ་བཟང་པོའི་རི་མངོན་པར་འདོད་པའི་གདུང་
བ་དང༌། །བདག་པོ་ཚངས་པའི་ཤིང་རྟ་ལ་ནི་ཕྲག་དོག་དག །གི་ཉོན་མོངས་
པ་ཤིན་ཏུ་བཟོད་པར་དཀའ་བས་སླར་ཡང་བསྲེགས། །ནས་གླང་པོ་ལེན་
པར་འདོད་པས་སློང་བའི་སྐྱེ་བོ་ཐམས་ཅད་ཀྱི་གཙུག་ན་མཆོད་པར་བྱ་བ་ཡི། །
ནོར་བུ་དམ་པ་ཡིན་པས་གཙུག་ན་ནོར་བུ་གདགས་འོས་པ་དེ་ཡི་གན་དུ་བཏང་་་་
བའི་བྲམ་ཟེ། །ཕོ་ཉས་ས་འཛིན་བཟོད་དཀའི་ཚིག་གིས་ནི། །གླང་པོ་
བསླངས་ལ་ལག་པའི་འཁྲི་ཤིང་བརྐྱངས་ཏེ་བླངས་པ། །དབུ་བའི་ཕྲེང་བ་
མཚར་དུ་དངར་བས་ནི་མུ་ཏིག་གྲོང་ཏེ་ཆུ་གཏེར་དང་། །མུ་ཏིག་དེ་ཡི་ཆུན་
པོས་འོག་པགས་ལས་དཔྱངས་པའི་ཚར་ཚར་འདི་དག་དང་། །འདི་རྣམས་ལུས་ལ་
འཕྱང་བ་དང་ལྡན་པ་རྒྱལ་པོ་ཁྱོད་ཀྱི་མིང་སྙན་པ་དག་གིས་ནི། །བདེ་
འབྱུང་ཟུར་ཕུད་ཟླ་བ་རྣམ་དཀར་བའི་འོད་ཀྱིས་ལེགས་པར་བྲིས་སོ། །ཁྱོད་ཀྱི་
སྒོ་དྲུང་ན་ཡོད་པའི་རབ་ཏུ་དཀར་ཞིང་ཆེ་བ་འདི་ནི་གླང་པོའི་ལུས་ཀུན་དའི་ཁུ་་་་
བས་བྱུགས་སམ། །ཡང་ན་གླང་པོ་མིན་པར་རྒྱུ་སྐར་གྱི་ཚོགས་ནམ་མཁའ་ལ་
གཅིག་ཉིད་དུ་འདྲེས་པར། །གྱུར་ཏེ་ས་ལ་བབ་པ་འམ། །འོན་ཏེ་གངས་
397



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཀྱི་རི་བོ་རྒྱུ་བ་ཞིག་ཅེས་བདག་གི་བློ་ཁྱོགས་ལ་འཕྱང་ངོ༌། །ལྷ་ཀྱེ་ཞེས་གསོལ་ནས་
གསར་བའི་ཆུ་འཛིན་གྱི། །ཕུང་པོ་ཆེན་པོ་ཞིག་ས་ལ་འགྲོ་འོང་བྱེད་པ་
ཞིག་གིས། །ཕྱོགས་རྣམས་སུ་ཕུལ་དུ་ཕྱིན་པའི་གློག་འོད་ཀྱི། །ངོ་མཚར་
འདྲི་བ་ལྟ་བུའི་གླང་པོ་བཟང་པོའི་རི་འདི་བདག་གི་ལྷ་རྒྱལ་པོ་བཟོད་དཀའ་ལ་སྩོལ་་
བར་བརྗོད་ཅེས་བླངས་པ་ལ། །གཙུག་ན་ནོར་བུ་དེ་ནི་རང་ལ་ཡོད་ཅིང་བདོག་པ་
ཐམས་ཅད་ཀྱང་གཏོང་ལ་མངོན་ཞེན་ན། །བཏང་བར་བྱས་ཟིན་པ་འཕྲོག་
པའི་གོ་སྐབས་ཅི་ལ་ཡོད་པས་གླང་པོ། །བློན་པོ་ལ་ནི་བྱིན་ཟིན་པས། །ཕོ་
ཉ་དེ་དག་གླང་པོ་མ་ཐོབ་པར་རང་ཡུལ་དུ་སོང་། །རྒྱལ་པོ་དང་རྒྱ་མཚོ་ཆེན་པོ་
རིན་ཆེན་འབྱུང་གནས་དེ་དག་ལས་ཀྱང་། །སྐྱེ་བོ་གང་ཞིག་རང་གི་
སྐལ་བ་ཡིས། །ངེས་པར་རྙེད་བྱའི་བསོད་ནམས་དེ་མེད་ན། །རྒྱལ་པོ་ལས་
གླང་པོ་མ་ཐོབ་པ་དེ་ལྟ་བུ་དང་ཚོང་པ་ནོར་བུ་མ་ལོན་པར་དོན་གྱིས་སྟོང་པ་དག་་་
ཀྱང་ཡོད་དོ། །དེ་ཚེ་གླང་པོ་མ་ཐོབ་པས་ཀུ་ཏུའི་རྒྱལ་པོ་བཟོད་དཀའ་ཁྲོས་ནས་
གཡུལ་བཤམས་པའི་དཔུང་གི་ཚོགས་རྒྱལ་པོའི་སྔོན་དུ་འགྲོ་བ་ཡི། །རྐང་བ་
བཀོད་པའི་རྡུལ་དྲག་པོར་འཚུབ་པ་ཉིད་གྱིས་ནང་གི་བློ། །མཚོན་པར་བྱེད་
པ་ལྟ་བུར་ཕྱོགས་ཀྱི་རྣམ་དབྱེ་ལ། །བདུན་པའི་གོས་སྔོན་གྱིས་ནི་སྒྲིབས་
བཞིན་དུ། །རང་གི་རྒྱུད་ཀྱི་མི་བསྲུན་པའི་གཡོ་སྒྱུ་ཡི་འཕྲེང་བ་ལྟར། །
རིང་བའི་སྐྱེ་བོ་དམག་དཔུང་གི་ལྟོས་འགྲོ་དེས། །མུ་ཁྱུད་བཞིན་དུ་གྲོང་
ཁྱེར་ལ། །ཀུན་ནས་ཡོངས་སུ་བསྐོར་དེ་གནས་པར་གྱུར་པ་དེ་ལས། །རྒྱལ་
398



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
བར་བྱ་བའི་སླད་དུ་ཤ་ཀེ་ཏའི་དཔུང་རྣམས་པུ་ལོ་མ་བདག་བརྒྱ་བྱིན་གི །རྩུབ་
འགྱུར་གྱི་ཚལ་ལ་ཞུགས་པའི་དཔུང་ཚོགས་བཞིན་ཆུ་ཡི་གཏེར་རྒྱ་མཚོ། །དུས་
མིན་གྱི་རླུང་གིས་རབ་ཏུ་འཁྲུགས་པའི། །དབུ་བ་བརྩེགས་པ་ལྟ་བུའི་གོ་
ཆའི་འོད་རབ་ཏུ་འཕྲོ་བའི་གཟི་བྱིན་དང་ལྡན་པ་མ་བསྡུས་པར་སོ་སོ་ནས་རང་་་་་་་
བཞིན་གྱི་འདུས་པས། །གཡུལ་སྤྲོད་པ་ལ་སྤྲོ་ཞིང་བཟོད་པ་རྒྱལ་པོ་གཙུག་ན་ནོར་བུས་
མཐོང་ནས་དེ་ཡིས་རབ་ཏུ་བསམས་པ། །ཀྱེ་མ་བདག་མེད་པ་ལ་བདག་དང་
བདག་གིར་འཛིན་པ་ཡིས་འཁྲུལ་ཏེ་བདག་གི་དང་། །ལུས་ཞེས་བརྗོད་པ་
འདི་ཡང་འཛད་པའི་མཐའ་ཅན་ཡིན་ན་ཡོ་བྱད་ལྟ་ཅི་སྨོས། །དེ་ལྟ་ནའང་གླང་
པོའི་ཕྱིར་དམག་བྱེད་ཅིང་དེའི་ལན་དུ་རང་གི་སྐྱེ་བོ་འདི་དག་ཀྱང་གཡུལ་འགྱེད་པ་ལ་སྤྲོ་་་
བ་འདི་ལྟ་བུ་འཁོར་བ་པའི་རང་བཞིན་ངན་པ་འདི་ནི་ཅི་ཞིག་ཡིན། །འབྱོར་བ་
མཐའ་དག་དང་ལྡན་པའི་རྒྱལ་པོ་ཉིད་དུ་གྱུར་ཀྱང༌། །སྲེད་པའི་དབང་གིས་
ཆོག་ཤེས་རྙེད་པའི་སྐབས་མེད་དེ། །དཔེར་ན་ཆུ་བོ་ཆེན་པོ་བཞི་ལ་སོགས་པའི་ཆུ་
རྒྱུན་ཆེས་མང་དུ་འཐུངས་ཀྱང་རྟ་གདོང་གི་མེ་འབར་བ་ཡིས། །རྟག་ཏུ་སྐེམ་
པར་བྱེད་པས་ཆུ་གཏེར་ངོམས་པ་མེད( ཟླ་བོ་དངོས་པའི་དཔེ།)པ་བཞིན་ནོ། །
རང་གཞན་ཐམས་ཅད་སྐྱོན་གྱི་དྲི་མར་བྱེད་པ་ཡིས། །ཤེས་རབ་ཀྱི་སྣང་བར་
སྒྲིབ་པར་བྱེད་པའི་སྤྲིན། །ཀྱེ་མ་ཡུལ་ལ་མངོན་ཆགས་པས། །སྲེད་པ་
དང་བཅས་ཏེ་འཁོར་བའི་འབྱོར་པ་མི་རྟག་པ་འདི་དག་ལ། །རྟག་པར་
འཛིན་པའི་བློ་དམན་པ། །དེ་ལས་རབ་ཏུ་སྐྱེས་པ་ནས་སོང་གི་གདུང་བ་
འདིས། །ཕྱིས་སྐྱེ་བོ་འདི་དག་ནས་ཡོངས་བཟུང་བར་འགྱུར་བ་འདི་ན་ཤེས་
399



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བཞིན་དུ་བདག་ཅི་སྟེ་བཟོད་དེ་ཡང་མི་བཟོད། །གང་ཞིག་འཁྲུལ་པ་དེ་ལྟ་བུ་
རྣམ་པར་མ་བསླད་པར་སྡིག་པ་སྤང་བའི་ཡིད། །འདི་ལ་དགེ་བའི་
སློག( སྲོག）རབ་ཏུ་གནས་པ་ཡིན་པས་རང་གི་སེམས་དང་རང་གཞན་གྱི་སྐྱེ་བོ་་་་
སྡིག་པའི་རྒྱུ་འབྲས་ལས། །བསྲུང་བར་བཟོད་ཅིང་ནུས་པ་དང་བཅས་པ་བདག་
གིས་དེ་ལྟར་སྒྲུབ་པོ། །ཅེས་བསམས་དེ་ལ་ཕ་རོལ་སྟེ། །གཞོམ་པར་ཞུས་
ཀྱིས་དེ་མ་གནང༌། །དེ་ཚེ་ཡི་དམ་ངེས་པ་དེའི། །གྲོགས་སུ་སྤྲོ་བ་
བཟུང་བར་གྱུར་པ། །བྱང་ཆུབ་སེམས་དཔའ་དེ་ཡི་སྙིང་སྟོབས་བཞིན་དུ་
ཤིན་ཏུ། །ཡངས་པའི་ལྷ་ཡི་ལམ་དག་ནས། །གྲངས་བཞི་ཚང་བ་ཡི་ནི་
རང་སངས་རྒྱས་བྱོན་ནས། །རྒྱལ་པོའི་ནང་གི་དགེ་བའི་རྣམ་རིག་དེ་དག །
མངོན་པར་ཤེས་ཤིང་རིག་སྟེ་རྒྱལ་པོ་དེས་སྟབས་པའི་ཞབས་བསིལ་དང་་་་་་
མཆོད་ཡོན་སོགས་བཞེས། །སྟན་བཤམས་པ་ནི་དེ་ཉིད་ལ་འདུག་སྟེ། །མི་
བདག་རྒྱལ་པོའི་ཡིད་ཀྱི་མཚོ་རབ་དང་གི །པདྨ་རྒྱས་པར་གྱུར་པ་ལ་
དགྱེས་བཞིན་དུ། །རྒྱལ་པོའི་ཡིད་དགེ་བ་ཀུན་ཏུ་སྤྲོ་བའི་འོད་ཕྲེང་དག །
གསལ་བར་བྱེད་པའི་ཚུལ་གྱིས་རྒྱལ་པོ་དེ་ལ་རིམ་བཞིན་སྨྲས་པ་ལས་དང་པོ་
སྨྲས་པ། །ས་བདག་ཅེས་བོས་ནས་སྙིང་རྗེའི་དབང་གིས་སེམས་ཅན་གྱི་གཉེན་དུ་
གྱུར་པ་ཁྱོད་ཉིད་ནི། །བདོག་པ་ཀུན་ཀུན་ནས་ཡོངས་སུ་བཏང་ནས་
སྨོན་ལམ་གྱིས། །རབ་ཏུ་བསྒྲུབས་པའི་བྱང་ཆུབ་སེམས་ཀྱི་རིན་པོ་ཆེ་
རང་གིས་གྲུབ་ནས། །སྒྱུ་མ་འོངས་པ་ན་བསྒྲུབ་པར་འགྱུར་བའི་བྱང་ཆུབ་སེམས་
400



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
དཔའ་དོན་མཐུན་ཀུན་ལ་ཡང་བྱང་ཆུབ་སེམས་ཀྱི་རིན་པོ་ཆེ་གྲུབ་པར་བྱེད་པའོ། །
རང་སངས་རྒྱས་གཉིས་པས་སྨྲས་པ་སུ་ཞིག་གིས་རིན་ཆེན་ལྷུན་པོའི་ཚད་ཙམ་དུ་
གྱུར་པ་མང་པོ་བསྐལ་པ་ནི། །དུ་མར་བྱིན་པ་ལས་བསོད་ནམས་གང་
ཐོབ་པས་དེས་ནི། །དབེན་པའི་ཕྱོགས་ལ་སྐད་ཅིག་ཙམ་སྒོམ་པའི་བསམ་
གཏན་དང་། །ལྡན་པའི་བསོད་ནམས་ཀྱི་ཕུང་པོའི་ཆར་ཡང་མི་ཕོད་
དེ་དབེན་པར་གནས་པ་བསོད་ནམས་ཆེས་ཆེའོ། །རང་སངས་རྒྱས་གསུམ་པས་སྨྲས་པ་
རྒྱལ་པོ་ཁྱོད་དེ་རིང་རྒྱལ་སྲིད་ཀྱི་རྣམ་གཡེང་རྣམ་པར་སྤངས་པའི་བློས། །
ཉོན་མོངས་མཐའ་དག་བཟློག་པའི་ཡེ་ཤེས་ཀྱི། །སྣང་བ་བསྐྱེད་པར་
མཛོད་ཅིག་དང་སྣང་བ་དེས་ཁྱོད་མཛེས་པར་གྱུར་ཞིང་ཁྱོད་ཀྱི་སྐྱེས་བུ་ཆེན་པོའི་་་་
སྤྱོད་པ་ངོ་མཚར་བའི་སྣང་བ་ཡང་། །ད་ལྟ་ཐུན་མོང་སྐྱེ་བོ་ཐམས་ཅད་པའི་
མངོན་སུམ་གྱུར་ལ་དེས་དོན་ཆེན་པོ་བྱེད་པར་ཡང་འགྱུར་རོ། །རང་སངས་རྒྱས་བཞི་
པས་སྨྲས་པ་རྒྱ་མཚོ་ཆེན་པོ་དབེན་པའི་གནས་ནི་མཆོག་ཏུ་མཛེས་པའི་ནེའུ་གསིང་་
གསར་བས་ཁྱབ་པའི་ས་གཞི་སྔོན་པོར་འདུག་པ་མརྒད་དང་། །མཚུངས་པར་
གེ་སར་རྡུལ་གྱིས་ཁྱབ་པར་བཀྲམ་པས་རྣམ་པར་བཀྲམ། །ལྷུང་ལྷུང་སྙན་
པར་སྒྲོག་ཅིང་མཐོན་མཐིང་གི་མདོག་དང་ལྡན་པའི་དལ་འགྲོ་ཆུ་ཀླུང་དུ་་་་་་
འབབ་པ་ཅན་ཤིན་ཏུ་བསྟེན་པར་འོས་པ་ཡིན་པས། །དེ་ཉིད་བསྟི་གནས་དེ་ལྟ་བུ་
གཤེགས་པ་ལ་སྤྲོ་བར་མཛོད་ཅིག་རང་སངས་རྒྱས་དེ་དག་གིས་བསྐུལ་བ་ན་མིའི་ས་
བདག་པོ་མཆོག་ཏུ་སྤྲོ་བས། །དེ་བཞིན་བགྱིའོ་ཞེས་བརྗོད་པས་ན་རང་སངས་རྒྱས་
དེ་དག་གིས། །རྒྱལ་པོ་དེ་ནམ་མཁའ་ལ་འགྲོ་བའི་རྫུ་འཕྲུལ་གྱི་ལམ་བསྟེན་པ་རྫུ་
401



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
འཕྲུལ་སྒྲུབ་པར་བྱས་ནས་ནམ་མཁའ་ལ་རྒྱལ་པོ་དེ་འགྲོ་བའི། །སྔོན་དུ་སྔོན་
གྱི་རང་རྒྱལ་དེ་རྣམས་གྱིས། །ལམ་པར་བྱས་ཏེ་མཚོན་སོང་ནས་གངས་ལྡན་
གྱི་ངོས་སུ་ཡོད་པའི་ནགས་ཚལ་ཕུན་སུམ་ཚོགས་པ་ཞིག་ཏུ་བབས་སོ། །དེ་ཚེ་ཤ་ཀེ་
ཏའི་གྲོང་ཁྱེར་གྱི་དཔུང་གི་དཀྱིལ་འཁོར་གྱི། །ཆུ་གཏེར་རྣམ་པར་རྒྱས་
པར་གྱུར་ཀྱང་། །དཔེར་ན་ལྷུན་པོས་སྤངས་པའམ་ལྷུན་པོ་མེད་པའི་རྒྱ་མཚོ་
བཞིན་དུ། །ལྷ་རྒྱལ་པོ་དང་བྲལ་བས་དཔུང་གི་ཚོགས་དེ་ཡང་བརྗིད་ཅིང་མཛེས་
པར་མ་གྱུར་པ་ན། །དེ་ཡི་ཐབས་ཇི་ལྟ་བུ་ཞེས་པའི་དོན་ལ་ཡིད་རྩེ་ཅིག་ཏུ་རྟོགས་
པའི་བསམ་གཏན་ཅན། །བློན་པོ་རྣམས་ཀྱི་ཡོངས་སུ་དཔྱོད་པའི་བློ་
ལས། །གཞོན་ནུ་བདུད་རྩི་པདྨའི་གཙུག་མངོན་པར་འདོད་པའི་བློ་བྱུང་བར་
གྱུར་ཏེ། །ཐུབ་པ་མ་རི་ཙིའི་དྲུང་དུ་ཕོ་ཉ་བཏང་ནས་དེ་ལས་གཞོན་ནུ་
བསླངས་པས་དེས་ཀྱང་བྱིན་པ། །ལས་གཞོན་ནུ་དེ་ཉིད་ལ་ནི་རྒྱལ་པོ་ཅོད་པན་
དག །བཅིངས་ཏེ་ཡན་ལག་བཞི་པའི་དཔུང་། །འོད་ཟེར་གྱི་ཕྲེང་བ་
ལྟ་བུའི་དབུས་སུ་རྒྱལ་པོ་བདུད་རྩི་པདྨའི་གཙུག་དེ། །ཚ་ཟེར་ཅན་གྱི་དཀྱིལ་
འཁོར་བརྒྱ་གཟུགས་བརྙན་མཛེས་པར་བརྗིད་ཅིང་མཛེས་པར་གྱུར་ནས། །
དྲེགས་ལྡན་ཕས་ཀྱི་རྒོལ་བ་རྒྱལ་པོ་བཟོད་དཀའི་གླང་པོ་དཔུང་དང་བཅས་པ་
ལ། །གཞོན་ནུ་བདུད་རྩི་པདྨའི་གཙུག་གི་མཐུ་སྟོབས་ཀྱི་དཔུང་བ་གླེང་བོའི་དགྲ་
སེང་གེ་ཡི་མཆེ་སྡེར་རྣོན་པོའི་མཚོན་བསྣུན་ཏེ་བྱིན་ནས་གླང་བོའི་སྤྱི་བོར་་་་་་
གནས་པ་ཡི། །མུ་ཏིག་ལྟར་དཀར་བའི་གྲགས་པ་རྒྱལ་པོ་བཟོད་དཀའ་ལ་
402



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
，
ཡོད་པ་གང་ཡིན་པ་དེ་ཕྲོགས་སོ( ཡོངས་རྗེས་ཀྱི་རྒྱན)། རྒྱལ་པོ་ཤིན་ཏུ་བཟོད་དཀའ་
དེས་ཀྱང་འབད་པས་རང་གི་གཟི་བྱིན་དང་གྲགས་པའི་དཔལ་གང་ཡིན་པ་དེ་་་
ནི། །འགྲན་ཟླ་རྒྱལ་པོ་བདུད་རྩི་པདྨའི་གཙུག་ལ་བྱིན་ནས་ཀ་ཤེ་ཏའི་རྒྱལ་པོ་དེ་
ཉིད་ལས། །ཚུར་རང་གིས་བླངས་པའམ་རྙེད་པའི་གཡུལ་ཕམ་པའི་སྡུག་བསྔལ་
འཚུབ་པ་དེ་རྡུལ་གྱི་ཟོལ་དག་གིས། །རང་ཉིད་བསྒྲིབས་ཏེ་ཧསྟི་ན་ཞེས་བྱ་
བའི་གྲོང་དུ་སོང་( འདི་ཡོངས་རྗེས་ཀྱི་རྒྱན）ངོ༌། །སྐབས་དེར་སོས་ཀའི་དུས་ལ་
བབ་པས་གངས་ལྡན་ངོས་ཀྱི་དྲང་སྲོང་གི་བསྟི་གནས་ཀྱི་ཚལ་གྱི་འཁྲི་ཤིང་གི །
མེ་ཏོག་གི་ཚོགས་ཀྱི་ཡལ་འདབ་ཡང་ཡང་དུ། །རེག་ན་བདེ་བའི་སེར་
བུ་དལ་གྱི་ལྡང་བའི་རླུང་གིས་རབ་ཏུ་བསྐྱོད་དེ། །མེ་ཏོག་དང་ལོ་མ་དེ་དག་ལ་
ཡོད་པའི་ཟིལ་དངར་ཐིགས་པས་བཏུང་བའི་བདེ་བ་སྒྲུབ་པར་བྱེད། །ནཱི་
ལའི་འོད་ཀྱིས་ཁྱབ་པར་བྱུག་པ་ཡི་རྫིང་བུ་མཆོག་ཏུ་ཡངས་ཤིང་མཛེས་པའི། །
དོ་རར་གར་བསྒྱུར་བའི་པདྨའི་ཚོགས་དག་གར་བྱེད་པ་དང༌། །དུས་
མཚུངས་པར་སྦྲང་རྩིས་མྱོས་པའི་བུང་བའི་ཚོགས་གླུ་ཟློས་པས། །དེ་ལ་
བལྟ་ཞིང་ཡིད་ཆགས་པའི་རི་དྭགས་རྣམ་པ་མང་པོ་ཡུལ་གཞན་ལ་སེམས་དང་་་་
མིག་གཡོ་བ་བཏང་ཏེ་གནས་པར་བྱེད་དོ། །དུས་དེར་ནགས་ཚལ་འདོད་ཡོན་ལྔས་
རྒྱས་པ་ཡིན་པ་ལ་ལོ་འདབ་མེ་ཏོག་རྒྱས་པས་འདྲེན་བྱེད་མིག་ལ། །དགའ་
བ་ཚད་མེད་པའི་ཏིང་འཛིན་གྱི་མན་ངག་སྟེར་བ་ལྟར་དགའ་བ་བསྐྱེད་པར་་་་་
བྱེད་ཅིང་། །ཀོ་ཀཱི་ལ་སོགས་འདབ་ཆགས་སྐད་སྙན་པར་སྒྲོགས་པ་རྣམས་
403



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཀྱིས། །མཁས་པ་དག་ལ་ཐོས་པ་རྣ་རྒྱན་ཡིན་ནོ་ཞེས་མན་ངག་སྟོན་པ་བཞིན་དུ་སྐྱེ་
བོ་རྣམས་ཀྱི་རྣ་རྒྱན་གྱི་རིན་ཆེན་བྱེད་ལ། །ས་ཧ་ཀ་ར་ལ་སོགས་དྲི་བཟང་གི་
ཤིང་རྣམས་ཀྱི་དྲི་བསུང་ཞིམ་པ་དག །ཕྱོགས་སུ་སྤྲོས་པས་ཚུལ་ཁྲིམས་ཀྱི་དྲི་
དང་ལྡན་པར་བྱ་དགོས་སོ་ཞེས་མན་ངག་སྟོན་པ་བཞིན་དུ་དྲིས་དགའ་བར་བྱེད་ལ། །
ཨ་མ་ལ་སོགས་པ་འབྲས་བུའི་འབྱུང་གནས་ཀྱི་ཤིང་ལྗོན་པ་རྣམས་ད་་་་་
འབྲུ་ཆགས་ཟིན་པ་མེད་ཀྱང་འབྲས་བུ་ཞིམ་པོ་འབྱུང་བ། །ཤེས་པར་བྱེད་པས་བསམ་
གཏན་བསྒོམ་ན་དེ་ལས་ལུས་སེམས་ཤིན་ཏུ་སྦྱངས་པའི་བདེ་བའི་རོ་བཅུད་འབྱུང་
ངོ་ཞེས་སྔོན་དུ་སྨྲ་བ་ལྟར་བྱེད། །འཁྲི་ཤིང་གཞོན་ནུ་གསར་སྐྱེས་འཇམ་ཞིང་
གཉེན་པ་རྣམས། །ངོ་ཚ་ཤེས་པ་དང་ཁྲེལ་ཡོད་པ་གདུང་བ་མེད་པའི་
རེག་པ་ཅན་གྱི་གོས་འཇམ་པོ་བགོ་བར་བྱའོ་ཞེས་པའི་མན་ངག་སྟོན་པ་ལྟར་བྱེད་པའི་ས་
འདོད་ཡོན་ལྔ་པོ་དེ་དག་གིས་དྲང་སྲོང་རྣམས་ལ་མན་ངག་མཚོན་པར་བྱེད་པ་ལ་གཞན་་་་
ཡང་། །ཉོན་མོངས་པ་རྣམས་ནི་འདི་ལྟར་སྐྱོན་དང་བཅས་པས་རྟག་ཏུ་གདུང་བ་
བསྐྱེད་དོ་ཞེས་ཉོན་མོངས་པ་དེའི་གཟུགས་བརྙན་དག་གི་ཚོགས་གསལ་བར་འཆར་
བའི་མེ་ལོང་བཞིན་དུ། །རྟག་པར་གཅན་གཟན་རྣམས་ཁྲོ་བ་དང་ང་རྒྱལ་
གྱི་ཁེངས་པ་གསལ་བ་དང་། །ཤིང་སྐམ་པོ་ལོ་འབྲས་མེ་ཏོག་གི་ལང་ཚོ་
དང་། །བྲལ་བའི་ཚོགས་ཀྱིས་སྙིང་རྗེའི་ཡུལ་བདེ་བ་ཉམས་པའི་སེམས་ཅན་དང་
འདུས་བྱས་མི་རྟག་པའི་ངང་ཚུལ་སྨྲ་བ་ལྟར་བྱེད། །རི་དྭགས་འཇིགས་པ་མེད་
པར་བདེ་བར་བག་ཕབ་དེ་རྩེ་བ་རྣམས་ཀྱིས། །སེམས་ཅན་རྣམས་བདེ་བ་འདི་
ལྟ་བུ་དང་ལྡན་པར་དམིགས་ཤིག་ཅེས་བྱམས་པའི་བསམ་གཏན་གྱི་གདམས་་་་
404



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
，
ངག་སྟོན་པ་ལ་བརྩོན་པ་བཞིན་ཏེ། །དེ་ལྟར་བློ་ལྡན་བྱང་ཆུབ་སེམས་
དཔའ་དེ་གཙུག་ན་ནོར་བུ། །སེམས་རབ་ཏུ་དང་བ་དང་ཤེས་རབ་སྣ་ཚོགས་
པ་དེ་ལྟ་བུ་བསྐྱེད་པའི་རྒྱུ་ཚོགས་ཅན། །ནགས་ཚལ་རྒྱས་པ་རྣམས་སུ་རྒྱུ་
ཞིང་སོང་བ་ལས། །ཐུབ་པ་མ་རཱི་ཙི་ཡི་བསྟི་གནས་དང་ཉེ་བར་གྱུར་པའི་
ཕྱོགས་ཤིག་ཏུ་ཕྱིན་པ་ན། །ཕྱོགས་དེར་ནི་ཐུབ་པའི་དཀའ་ཐུབ་ཀྱི་ཟས་དང་
ཉེར་སྤྱད་ལ་འོས་པའི། །མྱུ་གུ་ལོ་མའི་ཚལ་དུ་དེ་དག་ཐུས་ཤིག་དྲང་སྲོང་གི་
བཏང་བའི་བཙུན་མོ་པདྨ་ལྡན། །དོགས་པས་འཇིགས་པ་དང་བཅས་རྒྱུ་ཞིང་
མཐར་གྱིས་སོང་བ་དེ། །ནགས་ན་གནས་པའི་རྔོན་པས་མཐོང་སྟེ་
བཟུང་བར་བརྩམས་ཤིང་གཙེས་པ་ལས། །སྐྲག་པས་སྨྲེ་སྔགས་ཆོ་ངེ་ཆེན་
པོས་གཙུག་ན་ནོར་བུའི་མིང་ནས་འབོད་པར་བྱེད་ཅིང་སྙིང་རྗེ་སྟེ་སྐད་དུ་དུ་བའི་སྒྲ།།
གཙུག་ན་ནོར་བུས་རྒྱང་མ་ནས་ཐོས་ནས་འདི་ཅི་ཞིག་སྙམ་སྟེ་རྒྱལ་པོ་དྲང་སྲོང་གི་་་་
བརྟུལ་ཞུགས་ལ་སྤྱོད་པ་གླང་པོ་ལྟ་བུ་དེ་གླང་པོའི་འགྲོས་ཀྱི་སྒྲ་བྱུང་པའི་ཕྱོགས་དེར་
ནི། །སོང་བའི་མདུན་དུ་མིག་སྨན་བསྡུས་ཤིང་འཛིན་པ་དང་བྲལ་བའི། །
རི་དྭགས་གཡོ་བའི་མིག་ལྡན་མ་པདྨ་ཅན་དེ་མཐོང་བར་གྱུར་ལ། །རྒྱལ་པོ་
དྲང་སྲོང་གི་ཆ་བྱད་ཅན་དེ་མཐོང་བ་ཡི་མོད་ལ་དམོད་པས་གཞོམ་པར་ནི། །
མི་འདོད་ཅིང་དོགས་པས་ཤ་བ་རི་རྔོན་པ་རྣམས་མྱུར་བར་སོང་ཞིང་། །པདྨ་
ལྡན་དེ་ནི་ལུས་རབ་ཏུ་ཞུམ་པས་ཕྱོགས་རྣམས་ལ་བསྲུང་བར་བྱེད་པ་པོའི་་་་་
སྐྱབས་ནི། །སླར་ཡང་འཚོལ་བ་ལ་བརྩོན་པར་གྱུར་པ་བཞིན་དུ་འཆུག་པ་
405



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལས། །བར་དེར་ལུས་མེད་བདུད་ཀྱི་དབང་པོ་དེ་སྐྱེས་བུ་ཡི། །གཟུགས་ནི་
གསལ་བར་བསྟན་པར་བྱས་ནས་རྒྱལ་པོ་དེ་ལ་སྨྲས་པ། །གང་ཡང་འབད་པ་
དང་རྩོལ་བ་མེད་པ་ཉིད་དུ་ནི། །ཁྱོད་རང་གི་དྲུང་དུ་ཉེ་བར་འོངས་པའི་པདྨ་
ལྡན་མཛའ་སྡུག་མ། །ཁྱོད་རང་གི་སྐལ་བས་བྱིན་པ་འདི་མ་བཟུང་བར་ད་
བཏང་བར་གྱུར་ན། །སྙིང་རྗེའི་འབྱུང་གནས་སུ་གྱུར་པ་ཁྱོད་ཀྱི་ནི། །
གྲགས་པའང་པདྨ་ལྡན་དེ་དང་ལྷན་ཅིག་ཏུ། །ཁྱོད་ལས་རིང་དུ་འགྲོ་
བར་འགྱུར་བས་འདི་དང་ལྷན་ཅིག་སྤྱོད་ཅིག་ཅེས་ཟེར་བ་ན་རྒྱལ་པོས་ལན་སྨྲས་པ། །
ཡིད་སྲུབས་ཞེས་བོས་ནས་འདོད་པའི་ཡུལ་ལ་མངོན་པར་ནི། །ཆགས་པས་
བསླད་པའི་རྣམ་འགྱུར་རྣམ་པ་ཀུན་ཏུ། སྐྱེ་བོ་རྣམས་ལ་སློབ་ཅིང་སྒྲུབ་
པ་ལ་བརྩོན་པ། །བདུད་ཁྱོད་ཀྱི་རང་བཞིན་ནམ་ངང་ཚུལ་གང་ཡིན་པ་དེ་ནི་
ཁོ་བོས་ཤེས་ཏེ། །བདག་ལ་ཁྱོད་ཀྱི་གཏམ་འདི་ནི། །སླར་ཡང་བརྟན་
པའི་མན་ངག་བྱིན་པ་ལྟར་གྱུར། །ཅེས་ཟེར་བ་ཐོས་པས་ངོ་ཚ་ཞིང་སྤྲོ་བ་
ཉམས་པ་ཡི། །བདུད་འདོད་པའི་བདག་པོ་མི་སྣང་བར་གྱུར་ཏོ། །དེ་ནས་
རྒྱལ་པོས་ལྷ་མོ་ལ་སྨྲས་པ། དཔལ་མོ་ཞེས་བོས་ནས་ཁྱོད་ང་དང་འབྲལ་བའི་མྱ་ངན་
གྱིས་ནི་ཅི་ཞིག་བྱ་སྟེ་བྱ་མི་དགོས་ཀྱི། །ལོངས་ཤིག་ཐུབ་པ་མ་རཱི་ཙའི་བསམ་
གཏན་གྱི་ཐུན་མཚམས། །ཟས་ཀྱི་དུས་ལས་འདས་པ་ཡི། །ཉོན་མོངས་
དག་ལ་ཅི་ཕྱིར་སྦྱོར་བར་འོས་ཏེ་མི་འོས་པས་མྱུར་དུ་མྱུར་དུ་སོང་ཞིག་ཅེས་སྨྲས་པ་་་
ན། །ལྷ་མོ་དེ་ནི་རྔོན་པས་གཙེས་པ་ལས་སྐྱེས་པའི། །གདུང་བ་དང་བྲལ་ཞིང་
406



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
སྟེ་བཏང་ཡང་དེ་ཉིད་ལས་རེ་ཞིག །ངལ་གསོ་བའི་ལོང་སྐབས་མེད་པར་དེ་
ལས་ཀྱང་ཆེས་ལྕི་བའི། །མྱ་ངན་རྒྱལ་པོ་དེ་དང་འབྲལ་བའི་གདུང་བ་སླར་
ཡང་བཟུང་བར་གྱུར་ཏོ། །སྲིད་པའི་རང་བཞིན་ནམ་གནས་ཚུལ་ལ་
དམིགས་ནས། །ཕྱི་ནང་གི་དངོས་པོ་ཀུན་སྐད་ཅིག་མ་འགྱུར་བའི་གནས་
སྐབས་ཅན། །འདི་ལྟ་བུ་ཉིད་ལས་གཞན་མ་ཡིན་ནོ། །ཞེས་བསམ་ཞིང་
ས་འཛིན་གཙུག་ན་ནོར་བུ་དེ་རང་གནས་སུ་དལ་གྱིས་སོང་། །འདོད་པའི་བདག་
པོ་ལུས་མེད་ཀྱིས་སྤྲུལ་ཞིང་བསྟར་བའི་མེ་ཏོག་གི །རྣམ་འཕྲུལ་མཛེས་པའི་
གཟུགས་ཅན་རྒྱལ་པོ་དེ་སོང་བའི་རྗེས་བཞིན་དུ་བལྟ་ཞིང་སོང་བ། །ཨཏྤལ་ལྟ་
བུ་བཙུན་མོའི་མིག་ཟུར་མིག་གི་ཕྲེང་བར་གཡོ་བ་རིང་བ་དེ་མིག་མི་འཛུམ་པར་བལྟ་་
བ་ལས། །རེ་ཞིག་གི་ཚེ་རླུང་སེར་བུ་རབ་ཏུ་གཡོས་པས་བསྐྱོད་པའི་མེ་ཏོག་གི་གེ་
སར་སར་བའི་རྡུལ་གྱིས་གང་བ་དང་ལྷན་ཅིག །རྒྱལ་པོའི་ལུས་དེ་ཡང་མི་སྣང་བར་
གྱུར་ཏོ། །དེའི་ཚེ་ཀུ་ཏུའི་ཡུལ་དུ་སྐྱེས་བོ་རྣམས། །ཡམས་དང་གནམ་གྱི་
འཚེ་བ་ཆར་མེད་པ་དང་སེར་བ་བབ་པས་མུ་གེ་བྱུང་བ་ཡིས། །རིམ་གྱིས་ཡུལ་
འཁོར་གྱི་བདེ་ལེགས་བྲི་བར་གྱུར་པ་ལས་དེ་ལས། །བསྲུང་བའི་ཐབས་དུ་མ་ལ་
ངལ་བ་བྱས་ཀྱང་འབྲས་བུ་མེད་པ་ཁོ་ནར་གྱུར་ཏོ། །རང་གི་བྱས་པའི་ལས་ཀྱིས་
བྲིས་པའི་རྣམ་པར་སྨིན་པ་ཚོན་རིས་ཀྱི། །རྣམ་པར་བཀྲ་འཛིན་པ་ལུས་ཀྱི་
ས། །སུ་ཞིག་སྟོབས་དང་ལྡན་ཡང་དེ་ལས་ནི་སྟོབས་ཀྱིས་ཀྱང་། །འདའ་
བར་ནུས་པ་ག་ལ་ཞིག་ཏེ་མི་ནུས་སོ། །སྤྲིན་གྱི་དབུས་སུ་ཆ་ཤས་ཅན་ཟླ་
407



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བའི་དཀྱིལ་འཁོར། །འགྲིབ་པ་ལྟ་བུར་བསོད་ནམས་བྲི་བ་ཀུ་ཏུའི་མི་བདག་གི །
མདུན་སར་ཐོ་རངས་སྣང་བ་ཡིས། །རང་གི་གཟི་བྱིན་དང་བྲལ་བའི་རྒྱུ་
སྐར་གྱི། །ཚོགས་བཞིན་གཟི་བྱིན་ཉམས་པའི་མདུན་ན་འདོན་རྣམས་
དེར། །ཐབས་མ་རྙེད་པས་མི་སྨྲ་ཞིང་མིག་ནི་མི་གཡོ་ཞིང་། །སྔོན་གྱི་སྤྱོད་
ཚུལ་ངན་པ་ལ་སྐྱོ་ནས། །བློ་གྲོས་ནི་ནང་ནས་བྲོས་( རབ་རྟོགས）པ་བཞིན་
གང་ཡང་དྲན་པར་མ་གྱུར་པར། །དེ་དག་མིག་ས་ལ་ཕབ་སྟེ་ནོར་གྱི་བློ་གྲོས་ས་གཞི་
དེ་ལ། །ཡུལ་འཁོར་བསྲུང་བའི་ཐབས་འགའ་ཞིག་ནི་འདྲི་བར་བྱས་ནས་དེའི་
ལན། །སླར་སྨྲ་བ་དག་ལ་རེ་བས་ཐོས་པ་ཡི། །དབང་པོ་སྟེ་རྣ་བའི་དབང་པོ་
ཕོ་ཉར་རྒྱུ་བ་བཞིན་མགོ་དུད་དེ་འདུག་ནས། །རིང་ཞིག་དཔྱད་དེ་བློན་པོ་
གཙོ་བོ་དེས་སླར་སྨྲས་པ། །ལྷ་ཅིག་ཞེས་བོས་ནས་འཇིག་རྟེན་མཐའ་དག་
གི །གཉེན་དུ་ཉེ་བར་གནས་པར་གྱུར་པ་ནི། །ནོར་བུ་སྲོག་དང་རྣམ་
པར་བཅས་པ་ཉིད་ཀྱི། །རིན་ཆེན་གཙུག་ན་ནོར་བུ་དེ་ལས་གཞན་མ་ཡིན་
ལ། །དེས་རྒྱལ་སྲིད་སྤངས་ཏེ་ནགས་ན་གཅིག་པུར་གནས་སོ་ཞེས་བྱ་མ་རྟ་ལ་ཐོས་པས་
དེའི་གཙུག་གི་ནོར་བུ་དེ་བསླངས་ན་འཇིགས་པ་འདི་དག་ཞི་བར་འགྱུར་རོ་ཞེས་ཚུལ་དེ་་
རྒྱལ་པོ་ལ་བརྗོད་པས་དེ་བཞིན་བྱའོ་ཞེས་བསམ་ནས་གཙུག་གི་ནོར་བུ་དེ། །
སློང་བའི་ཕྱིར་གཉིས་སྐྱེས་བྲམ་ཟེ་ལྔ་ཞིག་ནི། །བཏང་བ་རིམ་གྱིས་སོང་
བའི་མདུན་དུ་རི། །གངས་ཅན་ཞེས་པ་མཐོང་བ་ཡི། །དབང་གིས་ཡིད་
དགའ་བའི་བདུད་རྩིས་རིང་ནས་འོངས་པའི་ངལ་བ་གསོས་པར་བྱས་པ་་་་་་
བཞིན་བདེ་བར་བྱས་ལ་དེ་ནས་རིམ་གྱིས་སོང་བ་ལས། །( ཏིང་ངེ་འཛིན) ནགས་ཀྱི་
ད་
408
-
-
-
-



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
ཚལ་ནི་བསིལ་བ་སྟེ། །ཤིང་མྱ་ངན་མེད་ཀྱི་མེ་ཏོག་གི་དུས་ཀྱི་གོས་དམར་
བ། །བགོས་པས་ཆགས་བྲལ་གྱི་རྟགས་གསལ་བར་བྱེད་པ། །ཐུན་མཚམས་
ཀྱི་སྤྲིན་དང་འགྲོགས་པའི་ཟླ་བ་བཞིན་མཛེས། །དེ་ཡང་བསམ་གཏན་གྱི་
ཡོན་ཏན་ཡར་འཕེལ་བ་དག་གི་དཀར་པོའི་ཕྱོགས། །ཚེས་པ་ཡིན་པས་ཟླ་བ་
ཚེས་པ་ལྟར་བྲམ་ཟེ་དག་གི་ཕྱག་བྱར་འོས་པ་དེ་ལ་བྲམ་ཟེ་ལྔ་པོ་དེས། །ཕྱག་
འཚལ་ཤིས་པ་བརྗོད་པ་ཡི། །ཚིག་དག་སྨྲས་ནས་མདུན་དུ་འཁོད་པ་
ལ། །མི་བདག་དྲང་སྲོང་དེས་ཀྱང་ལེགས་པར་འོངས་སམ་ཞེས་སོགས་སྨྲས་
ཤིང་། ཁྲུས་དང་བཏུང་བའི་ཆུ་ཡང་བཏབས། །རྩ་བ་དང་འབྲས་བུ་
གཙང་ཞིང་བསོད་པ་དག །ལེགས་པར་གཡོས་ཤིང་སྦྱར་བའི་བཟའ་བས་
འགྲོན་ཡང་བྱས་ནས། །བདེ་བར་ངལ་སོས་པར་གྱུར་པ་དེ་དག་ལ། །སྙན་
ཅིང་ཡིད་དང་རྗེས་སུ་མཐུན་པའི་ཚིག་གིས་སྨྲས་པ། །ལེགས་ལྡན་དག་ཅེས་
བོས་ནས་ལམ་གྱི་རྡུལ་འཚུབ་མ་རབ་ཏུ་གཡོ་བ་ཡི། །རེག་པ་རྩུབ་པ་དེ་གཉེན་
ཞིང་འཇམ་པའི་རྐང་པ་སོགས་ཡན་ལག་གིས། །ཤུལ་རིང་ཁུར་བཞིན་དུ་མི་
སྐྱོ་བར་བཟོད་པར་བྱས་ནས། །བྲམ་ཟེ་ཁྱེད་ཅག་འདི་ལྟར་ཕྱོགས་ག་ལས་དོན་
ཅི་ཡི་ཕྱིར་འདིར་འོངས་པ་ཡིན། །ཁོ་བོ་ནི་རྒྱལ་སྲིད་ཀྱི་ལོངས་སྤྱོད་ཕུན་སུམ་
ཚོགས་པའི་དཔལ། །དུས་རྟག་ཏུ་མ་ཡིན་ཏེ་རེ་ཞིག་རེ་ཞིག་ཙམ་སློང་བའི་
ཚོགས་ཀྱི་དགའ་བ་བསྐྱེད་བྱེད་དེའང་། །ནམ་ཞིག་འཇིག་ཅིང་གཡོ་བའི་ངང་
ཚུལ་རིག་ནས་བདག་རང་གི །ལུས་ཉིད་ཁོ་ནས་ལས་གཞན་མེད་པ་དཀའ་
409
-
-
-



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ཐུབ་ཀྱི་ནགས་སུ་འོངས་པ་དེས་ན། །རྟག་ཏུ་རང་ལུས་ཀྱི་རྗེས་འབྲང་བའི་
གྲིབ་མ་འདི་དང༌། །རིལ་བ་ཤིང་ཤུན་གྱི་གོས་སྟན་ཙམ་ལས། །བདོག་པ་
གཞན་མེད་ན་ཁྱེད་ཅག་ནོར་སློང་བ་ཞིག་ཡིན་ན་ནི་དེ་དག་གི །རེ་བའང་
འབྲས་བུ་མེད་པར་མི་འགྱུར་གྲང་། །འོན་ཀྱང་ལུས་ཀྱི་བ་སྤུའི་རྡུལ་ཕྲན་
ཡང་། །འབྱུང་བོ་སེམས་ཅན་མ་ལུས་པའི་ཉེར་འཚོ་གང་མཁོ་བ་དང་ཐམས་
ཅད་པར། །ཡོངས་སུ་བསྔོས་པ་འདི་ལས་ཁྱེད་ཅག་ཅི། །འདོད་པ་དེ་
འཛེམ་པ་མེད་པར་ང་སློང་ཞིང་སྨྲ་བའི་རིགས་སོ་ཞེས། །བསྡུ་བའི་དངོས་
པོ་བཞི་ལ་ཡང་ཡང་གོམས་པར་བྱས་པས་དེའི་གཏམ། །སྙན་པས་བྲམ་ཟེ་དེ་
དག་གི་ནང་གི་བྱེད་པ་དེ་ཡིད་ལ་ནི། །ཐོག་མ་ཁོ་ནར་ལེགས་པར་བསྡུས་
ནས། །དེ་དག་གིས་ནི་མངོན་འདོད་དེ་ལྟར་དྲིས་སོ། །སྙིང་རྗེའི་རྣལ་
འབྱོར་གོམས་ཤིང་གསལ་བས་དེ་སྐད་དྲིས་པ་ལ་དེ། །རྒྱལ་སྲིད་ཀྱི་དབང་
ཕྱུག་གི་ལོངས་སྤྱོད་རང་བཞིན་གྱིས་གཡོ་བ་ཡིས་མི་རྟག་ཅིང་། །འཁོར་
བའི་ཆུ་གཏེར་སྡུག་བསྔལ་གྱི་གནོད་པ་མང་པོའི་ཆུ་སྲིན་གདུག་པའི་གནས་་་
སུ་མཐོང་ནས། །བཟའ་བཏུང་གི་ལྷག་མ་ངན་ངོན་བཞིན་དུ་ལྟོས་མེད་དུ་བཏང་
ཞེས་དེ་ལྟར་སྨྲ་བའི་ཚིག་གི་སེར་བུ་ཡིས། །བསྐྱོད་པའི་ཡིད་ཀྱི་སྙེ་མ་ཤིན་ཏུ་
གཡོ་བའི་རྣམ་འཕྲུལ་ལམ་རྣམ་འགྱུར་ནི། །ཤིན་ཏུ་གཅོམ་ཆུང་ངུའི་སྒྲ་ཡིས་
སྨྲ་མི་ནུས་བཞིན་དུ་དེར། །ཀུ་ཏུའི་གྲོང་ཁྱེར་གྱི་སྐྱེ་བོ་དང་རྒྱལ་པོའི་ཚིག་
གིས་ཐལ་མོ་སྦྱར་ནས། །ཕྱག་བྱས་ཏེ་རང་གི་དོན་དུ་གཉེར་བྱའི་རང་
410



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
བཞིན་གང་ཡིན་པ་དེ་གསལ་བར་བརྗོད། །རྒྱལ་པོ་ཞེས་བོས་ནས་སྐྱེ་བོ་གང་ཞིག་
རང་གི་བྱས་པའི་མྱོང་བྱའི་ལས་ཀྱི་ནུས་པའི་སེར་བུ་དར་བར་གྱུར་པའི་དུས་ན། །
ཉོན་མོངས་པ་མི་བཟད་པ་འབར་བས་བསྲེག་པ་དེ་བཞིན་དུ་ནི་རྟ་གདོང་་་་་་
གཏུམ་པོའི་མེ་ཡིས་ཀྱང་བསྲེགས་པ། །མ་ཡིན་པའི་ཚད་དུ་རང་རྒྱུད་ཀྱི་ནང་དུ་
འབར་བས་སྔར་མ་ཟད་ད་དུང་ཡང་བསྲེག་ལ། །དེའི་འབྲས་བུ་སྡུག་བསྔལ་གྱིས་
གཟིར་བའི་ཀུ་ཏུ་ཞེས་མི་སྙན་པར་གྲགས་པའི་ཡུལ་དེ་ནས་ནི་བདག་ཅག་་་་
འོངས་ལ། །ཐར་བའི་རྒྱུ་དགེ་བའི་རིན་ཆེན་གྱི་ཚོགས་རྣམས་ནི། །མཐོ་
རིས་མིའི་ལུས་ཀྱི་གྲུ་དང་ལྷན་ཅིག་ཏུ། །རབ་ཏུ་ཉམ་ང་བ་ངན་སོང་
གསུམ་གྱི་ཆུ་སྲིན་གདུག་པའི་མཆེ་བའི་བར་དུ། །ཤེས་བཞིན་དུའང་འཇུག་པ་
འདི་དག་སྙིང་རྗེའི་རང་བཞིན་ཁྱོད་ཀྱི་ཅི་སྟེ་ཡལ་བར་འདོད་པར་བཟོད། །
རྒྱལ་པོ་ཡང་བདག་ཉིད་དབང་དང་བྲལ་ཏེ་ཉོན་མོངས་པའི་སེམས་ཀྱི་་་་་
དབང་དུ་གྱུར་ལ། །འཁོར་འབངས་རྣམས་ཀྱི་བདག་ཉིད་དབང་བྲལ་ཏེ་
རྒྱལ་པོའི་གདུག་པའི་དབང་དུ་གྱུར་ཅིང་། །ཡུལ་འཁོར་གྱི་ལོ་ཐོག་དང་གྲོང་ཁྱེར་
བའི་འབྱོར་པ་བདག་ཉིད་དབང་དང་བྲལ་ཏེ་རྒུད་ཅིང་ཉམས་པའི་དབང་
དུ་གྱུར་པའི་སྐྱེ་བོ། །དེ་དག་སྐྱོབ་པའི་དབང་ཕྱུག་དད་ལྡན་པ་ཁྱོད་ལ་སྐྱབས་
སུ་རེ་ནས་བསྒུག་ཅིང་སྡོད་པར་བྱེད་དོ། །བདུད་རྩི་སྤྱོད་པ་ལྷ་རྣམས་ཀྱིས་
ཀྱང་རྙེད་དཀའ་བ། །སྙིང་རྗེ་ཆེན་པོས་ཐོག་མ་མེད་པའི་དུས་ཡུན་རིང་མོ་ནས་
བདག་གི་གཙུག་ན་ནོར་བུ་འདོད་པ་ཐམས་ཅད་སྟེར་ཞིང་ཕོངས་པ་ཐམས་ཅད་སེལ་བ་་་་་
འདི་ལྟ་བུ་ཡོད་ནས་སེམས་ཅན་གྱི་དོན་བྱེད་པར་གྱུར་ཅིག་ཅེས་སྨོན་ཞིང་དེའི་རྒྱུ་སྒྲུབས་
411



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པའི་བདུད་རྩི་རྫོགས་པར་གྱུར་པའི། །གཙུག་གི་ནོར་བུ་འདི་ནི་ཇི་ལྟར་
ཡང་ཕོངས་པ་བདག་ཅག་གི། །བགོ་སྐལ་ཉིད་དུ་བསམ་སྟེ་བཞག་པ་ལྟར་གྱུར་
པ་འདི་བསླང་བའི་དོན་དེ་སྦྱིན་པར་མཛོད་ཅེས་ཟེར་བ། །རྒྱལ་པོ་དྲང་སྲོང་དེའི་
ཐོས་པའི་ལམ་ནས་ཐོས་པས་དེ་ཡི་ཚིག་གྲོང་ཁྱེར་གྱི་སྐྱེ་བོའི་སྡུག་བསྔལ་གྱི་་་་་
གདུང་བ་ཡི། །གཟུགས་བརྙན་གསལ་བར་ཤར་བ་ལྟ་བུས་ཡིད་ནི་
གདུངས་པར་གྱུར་ཀྱང་། །བསྲུང་བའི་ནུས་པ་རང་ཉིད་ལ་ཉེ་བར་
གནས་པ་མཐོང་བ་ལས། །དགའ་བའི་རྣམ་འགྱུར་བཞིན་གྱི་ཆུ་སྐྱེས་འཛུམ་
པའི་མཛེས་པ་དང་བཅས་པས་སྨྲས་པ། །གཞན་ནས་བསྩལ་དགོས་པའམ་རང་ཉིད་
ལ་མི་བདོག་པ་ལྟ་བུ་མ་ཡིན་པ་རྙེད་པར་སླ་བའི་གནས་འདི་ལྟ་བུ་བདག་གིས་་་་
མངོན་དུ་ནི། །རྙེད་པ་འདི་ནི་བདག་ལ་བསོད་ནམས་ཆེན་པོ་འབྱུང་བའི་
དོན་ཆེན་བསྐྱེད་པས་ཁྱེད་ཅག་ཀྱང་གྲོགས་བཟང་པོར་གྱུར་གྱི། །དགྱེས་པར་
མཛོད་ཅིག་དང་དུས་ནི་དེང་ཉིད་དུ། །བླ་ན་མེད་པའི་བྱང་ཆུབ་ཀྱི་རིན་
ཆེན་སྐྱེ་བོ་འགོད་པའི་སླད་དུ་གཙུག་གི་རིན་ཆེན་འདི་ཉིད་ཁྱེད་ལ་སྦྱིན་ནོ་་་་་
ཞེས། །དེ་ལྟར་ངེས་པར་བྱས་པའི་ཡིད་ནི་སྙིང་རྗེའི་དབང་དུ་གྱུར་པའི་
རྒྱལ་པོ་དེ་ཡི་སྤྱན། །པདྨའི་འདབ་ལྟར་ཡངས་པས་བྲམ་ཟེ་དེ་རྣམས་ལ་
དགྱེས་པས་ཡང་ཡང་གཟིགས་པ་ནི་དེ་དག་གི་ནང་གི་ཉོན་མོངས་པའི་དྲི་མ་དག །
ལན་ཅིག་མ་ཡིན་ཡང་ཡང་ཕྱི་བའི་བྱ་བ་བྱས་ཏེ་སླར་དལ་གྱིས་གཟིགས་་་
པ་ནི། །དམ་པའི་ལམ་རབ་ཏུ་གསལ་བའི་རང་བཞིན་དག་ལ་སྤྱོད་ཅིག་
412



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
ཅེས་བཀའ་བསྒོ་བ་བཞིན་ནོ། །དེ་ནས་སེམས་དཔའ་དེས་ཕྱོགས་བཅུར་བཞུགས་
པའི་འཇིག་རྟེན་ཀྱི་སྒྲོན་མ་སངས་རྒྱས་དག་ལ་བསྟོད་དབྱངས་དུ་མས་རབ་
ཏུ་བསྟོད་དེ། །དེ་དག་གི་དྲུང་དུ་སྨོན་ལམ་མཐའ་ཡས་པ་ཡང་རྒྱ་ཆེར་སྒྲུབ་
པའི་སླད་དུ་གཙུག་གི་རིན་ཆེན་མཆོག་གི་ནོར་བུ་དེ་ལས་འོད་ཟེར་གྱི་སྣང་བ་་་
དུ་མ་ནི། །གསལ་བར་བྲེས་ཤིང་འཕྲོས་ཏེ་དེ་ཡང་སེམས་ལྡན་གྱི་སྐྱེ་བོ་
བཞིན་དུ་ཕྱོགས་བཅུ་ཡི། །རྒྱལ་བ་ཉི་མ་དག་གི་ཞིང་རྣམས་སུ་སྣང་
བ་རྒྱ་ཆེར་སྤྲོ་བར་བྱེད་ཅིང་སོང་བར་གྱུར་ལ། །དེ་ནས་མི་བདག་དྲང་སྲོང་དེ་ཡི་
བཀའ་ཡིས་ལྷན་སྐྱེས་ཀྱི་གཙུག་གི་ནོར་བུ་དེ་ནི། །རང་གི་སྤྱི་བོའི་
མཛོད་ལས་དལ་གྱིས་འབྱིན་པར་གྱིས་ཤིག་པར་བྲམ་ཟེ་རྣམས་ལ་་་་་་་་
བསྒོས་པ་ལྟར་དེ་དག་གིས་ཕྱུངས་ནས་བྱང་ཆུབ་སེམས་དཔའ་རང་གི་ལག་སོར་་་་་
རྣམ་པར་གཡོ་བས་ནོར་བུ་དེ་བླངས་ནས། སློང་བ་རྣམས་ལ་རང་གི་
སྙིང་རྗེའི་ཡིད་བཞིན་དུ་ལག་པ་རྐྱང་བའང་དེ་དག་གི་ཕྱོགས་སུ་ལྷུང་བས་་་་
བྱིན་པ་ན། །དེ་ཐོབ་གཉིས་སྐྱེས་དེ་རྣམས་ལུས་དང་ཡིད། །ལྷན་ཅིག་
ཕྱིར་ཕྱོགས་ཡུལ་གྱི་དྲ་བའི་རྒྱ། །བཟུང་ཚེ་དེར་གནས་གནོད་པ་ཇི་
སྙེད་པ། །རབ་ཏུ་ཞི་བ་གཞོན་ནུའི་མཐུ་ལས་སྐྱེས། །དེ་ལྟར་བརྩེ་
ལྡན་བྱང་ཆུབ་སེམས་དཔའ་གྲངས་མེད་པ་རྣམས་ཀྱི་སྦྱིན་པ་རྨད་དུ་བྱུང་བ་དེ་ལྟ་བུ་་་
ལ་སོགས་པ་བྱ་དཀའི་སྤྱོད་པ་སྤྱད་པའི་ཁུར། །མ་བཀོད་པའི་ཕྱོགས་ཆ་ནི་
མཁར་བ་བཙུག་པའི་ཁྱོན་ཙམ་དང་ཡང་བྲལ་བའི་ལྕིད་ཤིན་ཏུ་ཆེ་བ་དང་ནི། །
413



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
སློང་བར་ཤིན་ཏུ་མི་རིགས་པའི་གནས་སློང་བའི་སྐྱེ་བོ་མི་བསྲུན་པ་དེ་དག་གི་ངང་
ཚུལ་དེས་ཀྱང་། །མ་བཟོད་པ་བཞིན་དུ་ས་སྟེང་ས་བླ་ས་འོག་གི་འཇིག་རྟེན་
གསུམ་པོ་འདི་ནི་དེའི་ཚེ་ཡུན་རིང་མོ་ཞིག་གཡོས་ཤིང་འདར་བར་གྱུར་ཏེ། །དེ་
ཡིས་བསྐུལ་བས་ལྷའི་རིག་འཛིན་གྲུབ་པ་དྲང་སྲོང་རྣམས་དང་། །མི་
མཇེད་ཀྱི་བདག་པོ་ཚངས་པ་སོགས་འདོད་གཟུགས་ཀྱི་ལྷ་རྣམས་མེ་ཏོག་་་་་་
དང་། །རིན་ཆེན་གྱི་ཆར་རྣམས་དང་ལྷན་ཅིག་ས་ཕྱོགས་དེར་བབས་ནས་
ཀྱང་། །སྐྱེས་བུ་དམ་པའི་སྤྱོད་ཚུལ་དེ་ལ་བསྔགས་པ་ཆེར་བརྗོད་པར་བྱེད་
ལ། །དྲང་སྲོང་གོ་ཏམ་དང་མ་རཱི་ཙི་དང་བྷཾ་གུའི་བུ་ལ་སོགས་པ། །དེའི་ཉེ་
འཁོར་ན་གནས་པའི་ཐུབ་པ་རྣམས་ཀྱང་ལྷགས་པར་གྱུར་ཅིང་། །བྱང་ཆུབ་
སེམས་དཔའི་སྙན་པ་བརྗོད་པར་བྱེད་བཞིན་དུ་མཁའ་ལ་རྒྱུ་བའི་ལྷས། །
བསྐུལ་ཏེ་གཞོན་ནུ་བདུད་རྩི་པདྨའི་གཙུག་བློན་པོར་བཅས་པའང་འོངས་་
པ། །དེ་ཡི་ཚེ་གང་གི་ཡིད་ནི་སྙིང་རྗེའི་བདུད་རྩིའི་ཆུས་བཀྲུས་པ་དང་། །སྤྱི་
བོ་བཀས་པ་ལས་བྱུང་བའི་ཁྲག་གི་རྒྱུན་ཙན་དན་དམར་པོའི་ཁུ་བ་ལྟ་བུའི་ཆབ་་་
ཀྱིས་གང་གི་ལུས། །རབ་ཏུ་བཀྲུས་པའི་བྱང་ཆུབ་སེམས་དཔའ་དཀའ་བ་
སྤྱད་པའི་གནས་སྐབས་ཅན་མཐོང་ནས། །བཙུན་མོ་པདྨ་ལྡན་པ་པདྨ་རྩ་
བ་བཅད་བཞིན་དུ་བརྒྱལ་ཏེ་འགྱེལ་ལོ། །ཨེ་མ་ལུས་མི་རྟག་ཅིང་འགྱུར་བའི་
བདག་ཉིད་ཀྱི་ཆ་ལས་སྐྱེས་པའི་རིན་ཆེན་གནས་སྐབས་སམ་རེ་ཞིག་པའི་ཚོང་ཟོང་་
གིས། །དོན་དམ་བྱང་ཆུབ་སེམས་རྟག་ཅིང་འགྱུར་བ་མེད་པ་ཉིད་ཀྱི་རིན་ཆེན་
414



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
རིན་ཐང་གཞལ་དུ་མེད་པ་དེ་ལྟ་བུ། །སྒྲུབ་པར་བྱེད་ནུས་ཤིང་ཤེས་ལ་འགྲུབ་
པའི་དེད་དཔོན་འདི་ལྟ་བུ་མཁས་པ་རྣམས་ཀྱིས་བསྔགས་པའི་འོས་སོ་ཞེས། །
ཡིད་ལ་ངོ་མཚར་རྒྱས་པ་བསྐྱེད་པའི་ལྷ་མིའི་སྐྱེ་བོ་དེ་རྣམས་ཐམས་ཅད་མཐུན་་་
པར་བསྟོད་དོ། །དེ་ནས་ཐུབ་པ་མ་རཱི་ཙི། །བལྟ་བྱེད་མིག་གི་ཨུཏྤལ་
མཆི་མ་ཡི་རྒྱུན་གྱི་ཐིགས་པའི། །དང་། །ལྡན་པའི་མི་བདག་བྱང་ཆུབ་སེམས་
དཔའ་དེ་ལ་དྲིས་པ། །གཞན་གྱིས་ཡིད་ལ་བསམ་པར་ཡང་དཀའ་བའི་
སྤྱོད་པ་གང་ཡིན་པ། །དེ་ནི་ཁྱོད་ཀྱིས་དངོས་སུ་ཡང་སླ་བར་སྤྱད་པ་འདི་ནི་ཡ་
མཚན་ཆེ་སྟེ། །རྒྱུ་བསོད་ནམས་འདི་ཡི་ནི་འབྲས་བུ་ལྷ་མིའི་བདེ་འབྱོར་གང་། །
ཅི་འདྲ་ཞིག་འགྲུབ་པར་ལྷ་ཁྱོད་བཞེད་པ་གསུངས་ཤིག་ཅེས་དྲིས་ནས། །ལག་
སོར་གྱི་འདབ་མ་འདར་བ་ལྡན་པས། །བཞིན་གྱི་ཆུ་སྐྱེས་ཁྲག་གི་བགོས་པ་
ཕྱིས་ནས་ཀྱང་། །འཛུམ་པའི་ཞལ་སོའི་གེ་སར་དཀར་པོ་གསལ་བར་རྒོད་
པའི། །མི་བདག་དེ་ཡིས་དེ་ལ་ལན་སྨྲས་པ། །ལེགས་ལྡན་ཞེས་བོས་ནས་
བདག་གི་བྱ་དཀའི་སྤྱོད་པ་འདིས། །སྒྲུབ་བྱའི་འདོད་པ་ནི་འཁོར་ལོས་
བསྒྱུར་རྒྱལ་ཉིད་ཐོབ་ཀྱང་སྙིང་པོ་མེད་པས་གཞན་ཅི་ཡང་མེད་མོད། །འོན་ཀྱང་
ལུས་ཅན་ཐམས་ཅད་ལ་ཕན་པར་བཞེད་ཅིང་ཕན་པ་སྐྱོབ་ནུས་པ། །བླ་ན་མེད་
པའི་བྱང་ཆུབ་དེ་ཉིད་ཁོ་ན་ཐོབ་པར་འདོད་དོ། །གལ་ཏེ་བདག་གིས་
སྨྲས་པ་འདི་བདེན་པའི་དོན་ཅན་ཡིན་ཏེ། །དོན་གཞན་རྫུན་པ་དང་ལྡན་པར་
གྱུར་པ་མིན་ན། །བདེན་པའི་སྟོབས་ཀྱི་སྨན་ནི་དེ་ཉིད་ཀྱིས། །བདག་གི་
415



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
ལུས་འདི་སྔོན་བཞིན་རྣལ་དུ་གནས་པར་གྱུར་ཅིག་ཅེས། །དེ་སྐད་སྨྲ་བའི་
སྐད་ཅིག་དེ་ཉིད་ལ། །ལུས་ཀྱི་རྨ་མེད་པར་གྱུར་པས་རི་དྭགས་མཚན་མ་སོགས་ར་
རི་མེད་པའི་བཞིན་གྱི་ཟླ་བ་ནི། །རབ་མཛེས་པ་ཟླ་བ་གཞན་ལ་གཙུག་རྒྱན་མེད་
ཀྱང་འདི་ནོར་བུའི་གཙུག་རྒྱན་དང༌། །བཅས་པའི་སྔོན་མེད་ཀྱི་ཟླ་བ་མཐོང་
བའི་ཡ་མཚན་གསལ་བར་གྱུར། །དེ་ལྟར་སྔོན་མེད་ཀྱི་ཟླ་བ་བདུད་རྩིའི་
ཟེར་དེ་ཡིས། །ཟླ་བའི་ཟླ་བོས་ཏེ་ཉ་མས་འཛུམ་པར་བྱེད་མ་ནུས་པའི། །
ལག་པའི་ཀུ་མུད་ཀྱི་འདབ་མ་ཟུམ་པ་དང་ལྡན་ཞིང་། །ཉི་མ་དེས་འབྱེད་མ་
ནུས་པའི་རབ་དགའི་པདྨ་རྒྱས་པ་ཡང་ཐོབ་པར་བྱས་སོ། །དེ་ཡི་ངོ་མཚར་
མན་ངག་གིས། །མི་རྣམས་ལ་བསམ་གཏན་གྱི་ལམ་བསྟན་པ་བསྒོམ་པ་
བཞིན་དུ། །མི་རྣམས་ཀྱི་མིག་དང་ཡིད་དག་མི་གཡོ་བའི། །ཏིང་ངེ་
འཛིན་ལ་རིང་ཞིག་ཞུགས་ཏེ་གནས་པར་གྱུར་ལ། །དོགས་པ་མེད་པར་བག་
བརྐྱང་ཏེ་ས་གསུམ་གྱི་འཇིག་རྟེན་ལང་ཚོ་ཅན་འདི་གང་ལ། །མངོན་པར་
འཁྱུད་དེ་གནས་པའི་དགའ་བ་ཕྱོགས་ཀྱི་དོ་ཤལ་གྱི་ཕྲེང་ལྡན་མ། །བྱང་ཆུབ་
སེམས་དཔའ་དེ་ཡི་གྲགས་པ་བཻ་ཌཱུརྱ། །ཞུན་མའི་གོས་ཀྱིས་ཁྱབ་པར་ཀླུབ་
པར་( གྲགས་པ་རྒྱ་ཆེའི་རྒྱན）བྱས་པ་ལྟར་སྔོན་པོར་གྱུར་ཏེ་འདུག་པ་འདི་ལ་ལྟོས་ཤིག །
ཤིན་ཏུ་རྒྱ་ཆེ་བ་སའམ་ནམ་མཁའ་ཡི་རྒྱ་ཁྱོན་འདི་ཡང་དཔག་ཚད་ལ་སོགས་པ་་་་་
གཞལ་བར་བྱ་ནུས་པས་དེ་ཡང་། །ཡོན་ཏན་གང་གི་དཔེར་རྗེས་སུ་མི་འགྲོ་
བ་ཅན་གྱི། །བྱང་ཆུབ་སེམས་དཔའ་དེ་ཡི་སྙིང་སྟོབས་དང་ཡོན་ཏན་གྱི། །ཚད་
416
'
ཝན༌ཀ+



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
གང་གིས་ཀྱང་གཞལ་མི་ནུས་པ་འདིའི་དཔེར་འོས་པ་ནི་ཡོན་ཏན་དེ་ཉིད་ལས་་་་་
གཞན་( ཐུན་མོང་མ་ཡིན་པའི་རྒྱན）མེད་སྙམ་མོ། །སྐྱེས་བུ་དཔའ་བོ་ཆེན་པོ་སེང་
གེ་དེའི་ཡོན་ཏན་གྱི་གྲགས་པ་སྤྲིན་གྱི་སྒྲ་སྟེ་འབྲུག་སྒྲ་དེ་ཡིས། །རང་གི་ཡོན་ཏན་ཉི་
ཚེས་མངོན་པར་རློམ་པས་རྣམ་པར་འགྱིངས་ཤིང་འཁྱམས་པའི་གླང་པོའི་་་་་་
ཁེངས་པ་དང་ལྡན་པའི་སྐྱེ་བོ་རྣམས་ཀྱི་ཁེངས་པ་ཕྲོགས་ཏེ་མེད་པར་བྱས་སོ། །
འཇིག་རྟེན་ན་དགེ་བའི་ལེགས་སྤྱད་གང་མཆིས་པ་དེ་ཕམ་པར་བྱས་ཏེ་མི་དགེ་་་་
བའི་ཕྱོགས་རྒྱལ་བར་གྱུར་པའི་ཚེ་དེའི་མཚན་རྟགས་སུ་ཕུར་བའི་བདུད་ཀྱི། །ཆུ་
སྲིན་རྒྱལ་མཚན་དེ་ཡང་དེའི་ཚེ་མྱ་ངན་གྱི་ཤོད་དུ་བསྙལ་ལོ། །གངྒཱའི་ཀླུང་
གི་བྱེ་མའི་རྡུལ་དང་མཉམ་པའི་རྣམ་འདྲེན་སངས་རྒྱས་ཀྱི་ཞིང་དུ་བྱང་ཆུབ་་་་་
སེམས་དཔའ་དེ། །སྤྱོད་པ་དེ་ལྟར་སྤྱད་པའི་ཚེ་འོད་ཟེར་གྱི་སྣང་བ་དུ་མའི་རྩེ་ལ་
མཆོད་སྤྲིན་ཀུན་ཏུ་བཟང་པོའི་མཆོད་སྤྲིན་ལྟ་བུས་ཞིང་དེ་དག་རྒྱས་པར་་་་་
བཀང་ཞིང་གངྒའི་བྱེ་མ། །དེ་སྙེད་ཀྱི་རྒྱལ་བ་དང་རྒྱལ་སྲས་ཀྱི་ཚོགས་
དབྱངས་གཅིག་པར། །བྱང་ཆུབ་སེམས་དཔའ་དེ་ལ་ལེགས་པོ་ཞེས་བརྗོད་
ཅིང་མཆོག་ཏུ་བསྔགས་པའི་གསུང་གི་གསང་བ་ཆེན་པོ་ཡང་བསྒྲགས། །
སངས་རྒྱས་དེ་དག་གི་འཁོར་གྱི་དཀྱིལ་འཁོར་རྒྱ་མཚོ་མ་ལུས་པ་རྣམས་་་་་་
ལའང་། །བྱང་ཆུབ་སེམས་དཔའ་གཙུག་ན་ནོར་བུ་ཞེས་བྱ་བས་སྦྱིན་པ་འདི་ལྟ་བུ་བྱིན་
ཏེ་འོད་ཀྱི་སྣང་བ་དང་མཆོད་སྤྲིན་དེ་ཡང་དེའི་ཡིན་ནོ་ཞེས་དེ་ཡི་གཏམ་ལས་་་་་་་
གླེངས་ཏེ་བྱང་ཆུབ་ཏུ་སྤྱོད་པར་འདོད་པ་རྣམས་ཀྱིས་དེ་ལྟར་བསླབ་པར་བྱ་ཞེས་དམ་་
417



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པའི་ཆོས་སྟོན་ཅིང་། །ཆོས་དེ་ཐོས་པས་རྒྱལ་བའི་མྱུ་གུ་བྱང་ཆུབ་སེམས་
དཔའ་བགྲངས་ཡས་ནི། །ཡོན་ཏན་གྱི་ཁྱད་པར་ཆེན་པོ་རྟོགས་པ་ཡང་
ཐོབ། །གཞན་ལྷ་དང་མི་དང་ཀླུ་སོགས་ལུས་ཅན་གྲངས་མེད་ཚད་མེད་
བསམ་མི་ཁྱབ་པ་གཏམ་དེ་ལ་བརྟེན་ནས། །བླ་ན་མེད་པའི་བྱང་ཆུབ་དམ་
པར་སེམས་བསྐྱེད་ཅིང་སྨོན་ལམ་ཡང་བཟུང་། །ངན་སོང་ངན་འགྲོ་ལོག་པར་
ལྟུང་བའི་སེམས་ཅན་རྣམས་དང་མུན་པའི་མུན་ནག་སྨག་རུམ་སྟུག་པོའི་གནས་ན་
ཉེ་བར་སྤྱོད་ཅིང་བསྟེན་པ་ནི་སེམས་ཅན་དེ་དག་ཀྱང་དུས། །དེ་ཚེ་བདེ་འགྲོའི་
བདེ་བ་ལ་སྤྱོད་ཅིང་མུན་པ་བསལ་ཏེ་མི་ཡུལ་གྱི་སྣང་བ་སྣང་བར་རྗེས་སུ་མཐུན་་་་་
པར་གྱུར་ཏེ་དེ་ལྟར། །མཆོག་ཏུ་ཁྱོན་ཡངས་པའི་ས་ཆེན་པོ་ལྷུན་པོར་
བཅས་པ། །འདབ་མ་རབ་ཏུ་རྒྱས་པའི་པདྨའི་ཟེའུ་འབྲུ་མངོན་པར་གསལ་
བའི་གཟུགས་ཅན་དགའ་བ་བསྐྱེད་པར་བྱེད་པ་འདི་ཡང་། །རྒྱལ་པོ་གཙུག་ན་ནོར་བུ་
གང་གི་གྲགས་པའི་ཏོག་གིས་མཛེས་པར་གྱུར་པ་ཡི་དབང་གིས། །རྒྱལ་
མཚན་གྱི་གཟུགས་སུ་འགོད་འོས་པ་ནི་སྲིད་པའི་མཐར་ནུབ་པ་མེད་པ་ཡང་་་་་་
གསལ་བར་བཀོད། །དེ་ཚེ་འཆི་མེད་གཙོ་བོ་ཚངས་པ་དང་བརྒྱ་བྱིན་སོགས་
རང་རང་གི་འཁོར་ཚངས་པ་ཆུང་ངུ་རྣམས་དང་ཉེ་དབང་སོགས་རགས་རིམ་གཙོ་བོར་་་
བཅས་པས་ཡོངས་སུ་བསྐོར། །དེ་དག་ཀྱང་ཡང་འཁོར་དུ་མས་བསྐོར་བས་ན་མཁའ་
ལ་དེ་དག་དང་གཞན་ཡང་རྫུ་འཕྲུལ་གྲུབ་པ་ཐུབ་པའི་ཚོགས་དང་བཅས་ཏེ། །
དེ་ཡི་གྲགས་པས་ས་དང་བར་སྣང་གང་བ་བཞིན་དུ་ཆུ་གཏེར་དང་། །རི་
418



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད།
གླིང་མཐའ་དག་ལྷ་དང་དྲང་སྲོང་མཁའ་ལ་འོངས་པ་དེ་དག་གི་གྲིབ་མའི་ཚོགས་་་་
ཀྱིས་བསིལ་བ་ཉིད་དུ་བསྒྲུབས་ནས། །དེ་དག་མགྲིན་པ་གཅིག་ཏུ་བསྡེབས་
པས་དྲི་ཟའི་དབང་པོ་རབ་དགའ་རང་ཉིད། །བི་རཱུརྱ་ཡི་རྒྱུད་མང་སྒྲེང་བ་
དང་བཅས་པས། །ཉེ་བར་འོངས་པའི་སྒོ་ནས་གླུ་བླངས་པ་ལྟ་བུའི་དབྱངས་
ལས་ཀྱང་ཆེས་ཆེར་ཡང་། །སྙན་པའི་ཚིག་གི་དེ་ལ་སླར་གསོལ་པ། །
བྱང་ཆུབ་སེམས་དཔའ་ཁྱོད་ལྟ་བུའི་ལྷག་བསམ་ནི་སོ་སོའི་སྐྱེ་བོ་ཚུར་རོལ་མཐོང་་་་
བའི་བསམ་པས་ཇི་ལྟར་རྟོགས་ཏེ་མི་རྟོགས་པ་དེའི། །ཡོན་ཏན་གྱི་རིན་
ཆེན་ནི་རིན་ཆེན་གཞན་དང་རིན་གྱིས་ཇི་ལྟར་མཚུངས་ཏེ་མི་མཚུངས་ཤིང་། །
དེའི་སྙིང་རྗེའི་རྒྱ་མཚོ་ནི་གང་གིས་ཀྱང་གཡོ་བར་མི་ནུས་པར་བརྟན་པ་རྒྱ་མཚོའི་
རྒྱུན་རི་རབ་ལྟ་བུ་སྟེ། །དེ་ཕྱིར་བདག་སོགས་སྐྱེ་དགུ་ཐམས་ཅད་སྐྱེ་དགུའི་
མགོན་པོ་ཁྱོད་ལ་ཕྱག་འཚལ་ལོ། །གང་གི་ཐུབ་པ་དམ་པའི་ངང་ཚུལ་ཤིན་
ཏུ་རྒྱ་ཆེ་བའི་སྙིང་སྟོབས་ཀྱིས། །དགེ་བའི་ས་བོན་ལེགས་པར་བསྐྲུན་ནས་
སེམས་ཅན་སེམས་ཀྱི་གཞི་ལ་བསོད་ནམས་ཀྱི་མྱུ་གུ་རབ་ཏུ་མང་པོ་སྨིན་པར་་་་་་་
བཞེད་པ། །གཞན་དོན་ལྷུར་ལེན་པའི་ཉི་མ་ཁྱོད་ནི་ལྷ་མིའི་ཅོད་པན་རྒྱལ་སྲིད་
སེང་གེའི་ཁྲི། །རིན་ཆེན་གསེར་རིའི་སྤོ་དེ་ལ་མངོན་པར་དགྱེས་པས་
སླར་ཡང་རོལ་བར་མཛོད་ཅིག །ཅེས་གསོལ་ཞིང་སྔར་རྒྱལ་བ་ལས་བྱིན་དལ་གྱི་འདུ་
ཤེས་ཐོབ་པའི་བཙུན་མོ་པདྨ་ལྡན་དང་། །གཞོན་ནུ་བདུད་རྩི་པདྨའི་གཙུག་
གིས་ཀྱང་དེ་བཞིན་དུ་ཕོ་བྲང་དུ་འབྱོན་པར་གསོལ་བ་བཏབ་ཀྱང་། །ཟག་
419



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
བཅས་ཀྱི་དངོས་པོ་ཀུན་རང་བཞིན་གྱིས་བདེ་བའི་རོ་བཅུད་དང་བྲལ་བ་དཔེར་
ན་འཁྲི་ཤིང་ནི། །རྙིང་པའི་འབྲས་བུ་རུལ་བ་བཞིན་གསལ་བར་ཤེས་
དེས་སྨྲས་པ། །རྒྱལ་སྲིད་ཀྱི་དཔལ་དང་ཡོངས་སུ་འདྲིས་པར་བྱས་ཤིང་ཕུན་
ཚོགས་ཀྱིས་མངོན་པར་རློམ་པའི་འདྲེན་བྱེད་གཡོ་བཞིན་དུ། །ནམ་ཞིག་མཐར་
གྱིས་མཐར་བྱེད་འཆི་བདག་གི་གཡོ་སྒྱུ་ཡི་སྒྱུ་མ་ཡིས། །སྔོན་གྱི་ས་སྤྱོད་
རྒྱལ་པོ་སུ་ཞིག་ལྔ་པར་མ་གྱུར་པ། །གང་ཡིན་པ་དེ་ཅུང་ཟད་ཡོད་ན་ཁྱེད་
ཅག་སྨྲ་བའི་རིགས་ཡིན་མོད་ཅི་དེ་ལྟ་བུ་འགའ་ཡང་མེད་པས་རྒྱལ་སྲིད་ལ་སྙིང་པོ་་
ཡོད་པར་མཐོང་ངམ། རྒྱུ་མཚན་དེ་ཕྱིར་ཡུལ་འཁོར་གནས་པར་བྱས་པས་དེ་
དང་བསྙེན་པ་དང༌། །ནམ་མཁར་རིང་ནས་རྒྱུ་བས་དེ་ལ་ཐག་པ་བསྲིངས་
པ་གཉིས་ཀ་མེད་པར། །གང་ལའང་ཆགས་པ་དང་ཐོགས་པ་མེད་ཅིང་རྟག་
ཏུ་ཕན་པའང་སྒྲུབ་པ་མི་སྤོངས་པ། །ཉི་མའི་བརྟུལ་ཞུགས་འདི་ལྟ་བུ་ལ་
བདག་འདོད་ཅིང་དད་དོ་ཞེས་ཁྱིམ་དུ་གཤེགས་པ་བཞེད་པར་མ་གྱུར་པ་ལས། །དེ་
ནས་ཕྱོགས་དེར་རྒྱལ་པོ་དེ་རྒྱལ་སྲིད་བཟུང་ན་དོན་ཆེ་བའི་དུས་ཤེས་པའི་རང་་་་
སངས་རྒྱས་སྔོན་ནགས་སུ་གཤེགས་པའི་གྲོགས་མཛད་པ་པོ་བཞི་པོ་རྒྱལ་པོ་དེ་རྒྱལ་་་་་་
སྲིད་ལ། །བསྐུལ་བར་སྤྲོ་བ་དང་ལྡན་པ་དེ་རྣམས་འགྲོ་བར་འདོད་པའི་ཡིད་ཀྱི་
ནི། །ཤིང་རྟ་ཆེར་མགྱོགས་པ་ལ་འཛེགས་ནས་མཁའ་ལ་འབྱོན་པའི་མཛེས་
པའི་དཔེར་བགྱི་ན་རྟ་བདུན་ཅན་ནམ་མཁའི་ནོར་བུ་དེ། །ཆགས་བྲལ་རབ་ཏུ་
བྱུང་བའི་ཆོས་གོས་ཀྱིས་གཡོགས་པ་བཞིན་དུ་འོངས་ནས་རྒྱལ་པོ་ལ་གསུངས་་
420



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད། །
པ། །བློ་ལྡན་བྱང་ཆུབ་སེམས་དཔའ་ཕྱིར་མི་ལྡོག་པ་ལ་ལེགས་པར་གནས་པ། །
མཁའ་དང་ལག་མཐིལ་དུ་མཉམ་ཞིང་དེ་བཞིན་དཀའ་ཐུབ་ཀྱི་ས་འདི་་་་་་
དང་། །རྒྱལ་སྲིད་དག་ལ་མཆོག་དམན་གྱི་དབྱེ་བ་མ་མཐོང་བ་ཡིན་ན། །
ཁྱོད་ནི་ནགས་དང་རྒྱལ་སྲིད་གཉིས་ཀ་ལ་འདི་བདག་གི་གནས་སོ་ཞེས་བདག་གིར་་་་་་
འཛིན་པའི་བློས་མཛེས་པར་རབ་རྒྱན་པ་ཡོངས་མི་འགྱུར་བའི་གནས་མིན་ཏེ་མི་
འགྱུར་མོད། །འོན་ཀྱང་སྲིད་པ་འདི་སྐད་ཅིག་ཙམ་གྱི་བདེ་བ་གློག་ལྟར་
འགྱུར་བ་ལ་གཏན་དུ་བར་རྨོངས་པས། །འཇིག་རྟེན་ཕ་རོལ་ནས་ཕ་རོལ་བརྒྱུད་
མར་ཤེས་རབ་ཀྱིས་ལྡོངས་པའི་དམུས་ལོང་ཉིད་སྒྲུབ་པར་བྱེད་པའི། །གཉེན་
འདུན་དང་གྲོང་བའི་སྐྱེ་བོའི་ཚོགས་དང་བཅས་པའི་ལུས་ཅན་ཐམས་ཅད་ལ།
ཁྱོད་ཀྱི་བརྩེ་བའི་བདུད་རྩིས་རེག་པར་མཛོད་ལ་ཆོས་ཀྱི་རྒྱལ་སྲིད་སྐྱོང་བར་
མཛོད་ཅིག་ཅེས། །མཉེན་ཞིང་འཇམ་ལ་དོན་དང་ལྡན་པའི་ཚིག་དེ་ལྟ་བུ་ནི་མཉེན་
ཞིང་འཇམ་ལ་མཛེས་པའི་པདྨ་ཆུ་སྐྱེས་ཀྱི། །དཔལ་ནི་སུ་ཡི་རྒྱུན་དུ་འོས་པ་
མིན་ཏེ་འོས་པ་ལྟར་དེ་ཡང་བཟུང་འོས་པ་མིན་པས། །ངང་པས་འགྲོ་བ་བཞིན་དུ་
ནམ་མཁའ་ལ་བྱང་ཆུབ་སེམས་དཔའ་དེ། །སོང་ནས་སྔོན་གྱི་རྒྱལ་སྲིད་ངང་
པས་པད་ཚལ་བསྟེན་པར་བྱས་སོ། །གདེང་ཅན་དབང་པོ་མཐའ་ཡས་དག་
དང་རྒྱལ་པོ་གཙུག་ན་ནོར་བུ་དེ་ཡི་ནི། །ནུས་མཐུའི་དཔུང་པས་ས་གཞི་མ་
ལུས་པ་དག །མཉམ་པའམ་མཐུན་པར་འཛིན་ཡང་སྐྱེ་བོ་རྣམས་མི་གནས་པའི་
མྱང་འདས་ལ། །འགོད་པའི་བྱམས་པ་དང་ཆོས་ཀྱི་རྒྱལ་ཐབས་ཀྱི་ཆ་ཡིས་ནི་
421



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
མཚུངས་པར་མ་གྱུར་ཏེ་མཆོག་ཏུ་གྱུར་ཏོ། །དེ་ལྟར་རབ་ཏུ་ཡངས་ཤིང་རྒྱ་ཆེ་བའི་
བྱང་ཆུབ་སེམས་དཔའ་རྫུ་འཕྲུལ་གྱི་སྤྲུལ་པའི་ངོ་མཚར་གྱི་རྒྱལ་སྲིད་ཀྱི། །ཆུ་བོ་
དེ་ནི་ད་ལྟའི་གྲོང་ཁྱེར་བའི། །སྐྱེ་བོའི་མིག་གི་དབང་པོས་མངོན་སུམ་དང་ནམ་
ཡང་ནུབ་པ་མེད་པའི་གྲགས་པ་དེ་ནི་འབྱུང་འགྱུར་མ་འོངས་པའི་འབྱུང་པོ་ཡི། །
རྣ་བའི་དབང་པོ་ཡིས་ཀྱང་ཡུན་དུ་རིང་འཐུང་ཏེ་ལོངས་སྤྱོད་དུ་གྱུར་ཏོ། །
བདག་ཅག་གི་སྟོན་པ་བཅོམ་ལྡན་འདས་ཤཱཀྱའི་དབང་པོ་འདི་ཉིད་སྔོན་ཚེ་་་་་
བྱང་ཆུབ་སེམས་དཔའི་ས་ལ་སློབ་པའི་སྤྱད་པ་སྤྱོད་པ་ན། །མི་དབང་
གཙུག་ན་ནོར་བུ་དེར་གྱུར་ཏེ་ཤིན་ཏུ་བཏང་བར་དཀའ་བ་གཏོང་བའི་སྦྱིན་་་་
པའི་ཕ་རོལ་ཏུ་ཕྱིན་པ་ལྟ་བུ་དེ་སྤྱད་ཅིང་། །གཞན་ཡང་ཐབས་བསོད་
ནམས་ཀྱི་ཚོགས་དང་ཤེས་རབ་ཡེ་ཤེས་ཀྱི་དགེ་བའི་ཚོགས་མུ་མཐའ་མེད་པ་་་
བསྐལ་པ་གྲངས་མེད་དུ་མར་བསགས་པའི་རྒྱུ་ཡིས་ནི། །འཆི་མེད་བདུད་རྩི་བླ་ན་
མེད་པའི་སངས་རྒྱས་ཀྱི་གོ་འཕང་མཆོག་གི་གནས་འདི་བརྙེས་པ་ཡིན་པས་བྱ་་་་
ཆུབ་དོན་གཉེར་དག་གིས་དེ་ལྟར་བྱའོ་ཞེས་དག་པའི་འཁོར་རྣམས་དང་དགེ་་་
སློང་གི་ཚོགས་དག་ལ་གསུངས་སོ། །རྒྱལ་སྲས་སྐྱེས་བུ་ཆེན་པོའི་སྤྱོད་པ་
མཐོང་ཐོས་དྲན་པ་ཙམ་གྱིས་འདི་དང་གཏན་གྱི་དགོས་འདོད་སྩོལ་བའི་བསམ་འཕེལ་
ཡིད་བཞིན་ནོར་བུའི་སྙིང་པོ་རྨད་དུ་བྱུང་བ་འདི། །ཇི་སྲིད་མཁའ་ཁྱབ་
ཀྱི་སེམས་ཅན་མཐའ་དག་བྱང་ཆུབ་ཀྱི་སྤྱོད་པའདི་ལྟ་བུས་དམ་པ་འདི་་
རྣམས་དང་། །གོ་འཕང་མཚུངས་པར་གྱུར་པ་དེ་སྲིད་ཀྱི་བར་དུ་
422



བྱང་ཆུབ་སེམས་དཔའ་གཙུག་ན་ནོར་བུའི་རྟོགས་བརྗོད། །
མཆོད་ཅིང་བསོད་ནམས་བསྒྲུབ་པའི་ཞིང་འཇིག་རྟེན་གྱི་ཁམས་འདིར་གསལ་་་༌་
བར་གནས་པར་གྱུར་ཅིག་ཞེས་དེ་ལྟར་ཡིད་བཞག་ནས་གང་གི་མིང་། །ཆོས་
དབྱིངས་རྡོ་རྗེ་ཞེས་བྱ་བར་གྲགས་པ་དེས་རྟོགས་པ་བརྗོད་པ་རིན་ཆེན་་་་་
གྱི་མཆོད་སྡོང་མཆོག་དེའི་གནས་དང་མཆོད་པའི་ཡོ་བྱད་དུ་འདི་བསྒྲུབས་སོ། །
གང་ཞིག་བསོད་ནམས་ཀྱི་རང་བཞིན་གྱི་ཁང་པ་སྐྱེས་བུ་དམ་པའི་སྤྱོད་ཚུལ་་་་་་
གསལ་བར་བཀོད་པའི་ལེགས་བྱས་ཚོན་རིས་གྱིས་རྣམ་པར་བཀྲ་ཞིང་ཕྱོགས་་་་་
ཐམས་ཅད་དུ་སྙན་པར་གྲགས་པའི་རྟ་བབས་མཛེས་པ་གང་གིས་རབ་ཏུ་་་་་་
བརྒྱན་པའི་རྟོགས་པ་བརྗོད་ཀྱི་གཙུག་ལག་ཁང་རིག་པའི་གནས་དང་ཆོས་ཀྱི་གཙུག་ལག་་་་
མ་ལུས་པའི་གནས་ཉིད་དུ་གྱུར་པ། གང་ཡིན་འདི་ནི་འཇིག་རྟེན་ན་རྡོ་དང་ཤིང་དང་
འཇིམ་པ་ལས་བྱས་པ་སོགས་གཙུག་ལག་དུ་མའི་ཚོགས་ཡོད་མོད་ཀྱི་གཙུག་ན་་་་་
ཁྱད་པར་དུ་འཕགས་པའི་ཡོན་ཏན་ནི་དོན་བཟང་པོ་དང་སྙན་ངག་གི་ལུས་དང་རྒྱན་དང་
ཉམས་དང་འགྱུར་བ་དུ་མ་དང་དུས་ཀྱི་ཞིག་པར་མི་འགྱུར་བའི་ཁྱད་ཆོས་སོགས་ཡན་་་་་
ལག་ཚོགས་ཀྱིས་རྣམ་པར་མཛེས་པས་མཐོ་ཞིང་ཁྱད་པར་འཕགས་ལ། །
མཐོ་རིས་ནི་ནོར་བུའི་ཚོགས་དང་འོད་ཀྱིས་གསལ་བ་ལྟ་བུར་འདིས་ཀྱང་སྦྱིན་པ་ལ་་་
སོགས་པའི་དགེ་བའི་ལམ་མཐའ་དག་ནི་གསལ་བར་བྱེད་ཅིང་འབྲས་བུ་བྱང་་་་་་
ཆུབ་ཀྱི་བར་དུ་གོང་ནས་གོང་དུ་ཡོན་ཏན་གྱི་ཁང་པ་བརྩེགས་པའི་ཚོགས་ཀྱིས་
མཐོ་བའི་བརྗོད་དོན་ཅན། །སྐྱེ་བོ་ཐམས་ཅད་ཀྱི་རྒྱུད་ལ་བསོད་ནམས་ཀྱི་སྐལ་བཟང་
མ་རིག་པའི་དྲི་མ་མེད་པ་འདྲེན་པའི་ཟབ་མོའི་བཅུད་ཀྱིས་ཡོངས་སུ་་་་་
རྫོགས་པར་གང་བའི་གནྡྷོ་ལ་འདི་ལྟ་བུ་སྒྲུབ་པ་འདི་ནི་སྐལ་བ་མཆོག་ཏུ་ཟླ་མེད་་་་
423



ཀརྨ་པ་ཆོས་དབྱིངས་རྡོ་རྗེའི་གསུང་འབུམ།
པར་བཟང་ངོ༌། །དེ་ལྟར་ཇི་སྲིད་སྲིད་མཐའི་བར་དུ་རྣམ་འདྲེན་སྟོན་པ་
ཁྱོད་ཀྱི་སྤྱོད་བཟང་གདུལ་བྱ་རྣམས་འདི་ལྟ་བུའི་ལམ་ལ་ཞུགས་ཤིག་ཅེས་ཐམས་་་་་་
ཅད་མཁྱེན་པའི་ལམ་གྱི་སྒྲོན་མ་རབ་ཏུ་གསལ་བ། འགྲོ་བ་དང་མི་འགྲོ་
བའི་སྣོད་བཅུད་ཐམས་ཅད་ཅིག་ཅར་སྨིན་པར་བྱེད་པའི་ཉི་མ་དེ་དང་གདུལ་བྱའི་་་
རྒྱུད་མོས་པས་བརླན་པར་བྱེད་པའི་བདུད་རྩིའི་ཆར་རྒྱུན་དུ་ཡང་གྱུར་པ་དེ་ཉིད་་་་་
གྱིས་བསྐྱེད་རབ་ཏུ་དང་ཞིང་དད་པའི་བསོད་ནམས་ཀྱི། རང་བཞིན་གྱི་
མཚོ་ལས་འཁྲུངས་པའི་སྙན་ངག་མེ་ཏོག་སར་བའི་ཕྲེང་བའི་དོག་པ་་་་་་་
དབྱངས་ཅན་ལྷ་མོའི་སྙན་ལ་མཛེས་ཤིང་འཐད་པ་དེའི་རྣ་རྒྱན་དུ་འོས་པ།
ཐུབ་པའི་བསྟན་པ་མཛེས་པར་བྱེད་པའི་རྒྱན་དུ་བསྒྲུབས་པའི་དགེ་བ་་་་་་
འདིས་སེམས་ཅན་མཐའ་དག་རྒྱལ་བ་ཁྱོད་ཀྱི་གོ་འཕང་དམ་པར་གནས་་
པར་གྱུར་ཅིག ། །
བྱང་ཆུབ་སེམས་དཔའ་གཙུག་ན་ནོར་བུའི་རྟོགས་པ་བརྗོད་པ་མནྡ་རའི་ཕྲེང་བ་་་་
ཞེས་བྱ་བ། རྒྱལ་བ་ཀརྨ་པའི་སྐྱེས་རབས་ཀྱི་ཕྲེང་བ་བཅུ་བའི་མཚན་གྱི་བྱིན་རླབས་འཆང་
བས་འོག་མིན་དཔལ་གྱི་མཚུར་ཕུར་སྤེལ་བའོ།། །།
སྡུག་བསྔལ་རྒྱ་མཚོར་འཕྱན་པའི་འགྲོ་བ་རྣམས། །བརྒལ་དགྲོལ་དབུགས་འབྱིན་མྱ་
ངན་འདས་བགྱིད་པར། །བསྐལ་པ་བྱེ་བར་སྙིང་སྟོབས་ཞུམ་མེད་པའི། །སྐྱེས་བུ་ཆེན་པོའི་
སྨོན་ལམ་བདག་འགྲུབ་ཤོག །མངྒ་ལཾ།། །།
424



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
དེ་ཡང་མདོ་ཁམས་རོལ་ཆེན་བཅོ་བརྒྱད་ལས། རྨ་རོལ་དང་།
སྨར་རོལ། རྡོ་རོལ། ཟླ་རོལ་སོགས་སུ་གཙོ་བོར་ཆགས་པའི་ལྕགས་མོ་
མགོ་ལོག་པ་འདི་དག་ཡོངས་གྲགས་ལྟར་ན་ཕལ་ཆེར་སྤྱི་ལོའི་དུས་
རབས་བཅུ་བཞི་བའི་མཇུག་སྟེ་བོད་རབ་བྱུང་བདུན་པ་ཚུགས་མ་
ཐག་ཙམ་ལ་ཁམས་འགུ་ཁོ་ལུང་ནས་གནས་སྤོ་བྱས་ཏེ། ད་ལྟའི་མགོ་
ལོག་པདྨ་རྫོང་གི་ས་ཆ་གཙོ་བོར་གྱུར་བའི་རྡོ་འཛི་སྨར་གསུམ་གྱི་
ཡུལ་གྲུ་བདག་གིར་བྱས་ནས་རིང་དུ་མ་སོང་བ་ན། མགོ་ལོག་ཕག་
ཐར་གྱི་སྲས་སུ་ཀཿཐོག་བླ་མ་བྱང་ཆུབ་སེང་གེའི་ཐུགས་ཟིན་གྱི་སློབ་
བུ་མཁས་ཤིང་གྲུབ་པའི་བདག་ཉིད་ཆེན་པོ་མགོ་ལོག་བླ་མ་ཆོས་་་
འབུམ་བྱ་བ་འཁྲུངས་པས་དབུ་བཟུང་། རིམ་བཞིན་ཀར་རྙིང་་་་་་
བསྟན་པའི་སྒྲོན་མེ་ཀརྨ་ཡོངས་འཛིན་ཆེན་པོ་དང་། ཞྭ་ནག་སྐུ་ཕྲེང་
བཅུ་བ་མཆོག་སྤྲུལ་ཆོས་དབྱིངས་རྡོ་རྗེ། བཅུ་གཅིག་པ་ཆེན་པོ་ཡེ་
ཤེས་རྡོ་རྗེ། ཞྭ་དམར་བདུན་པ་ཡེ་ཤེས་སྙིང་པོ། རིག་འཛིན་འཇིགས་
མེད་གླིང་པའི་ཡང་སྤྲུལ་དེ་མ་ཐག་པ་མཁྱེན་བརྩེ་ཡེ་ཤེས་རྡོ་རྗེ། ཞེ་
ཆེན་རབ་འབྱམས་ལྔ་བ་ཀུན་བཟང་བསྟན་པའི་ཉི་མ་སོགས་གངས་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
ཅན་བསྟན་འགྲོའི་རྩ་ལག་ཆེན་པོར་གྱུར་བ་དག་དང་། གཞན་ཡང་
མཁས་པའི་ཁྱུ་མཆོག་མདོ་སྔགས་ཆོས་ཀྱི་རྒྱ་མཚོ། གྲུབ་པའི་དབང་
པོ་གཙང་བ་བྱམས་པ་ཆོས་འཛིན། སྨྲ་བའི་དབང་ཕྱུག་རྡོ་གྲུབ་་་་
བསྟན་པའི་ཉི་མ། གཙུག་ལག་རྩིས་ཀྱི་ཉིན་བྱེད་ཕྱག་མཛོད་བྱམས་
པ་གསུང་རབ། སྨན་རྒྱལ་གཡུ་ཐོག་གཉིས་པ་ལྷ་རྗེ་སྟག་བླ་ནོར་བུ།
ལོ་རྒྱུས་སྨྲ་བའི་དབང་པོ་གྱི་ལུང་སྲས་པོ་སྐུ་མཆེད། རྩོད་རིགས་སྨྲ་
བའི་སེང་ཆེན་འགྱུ་བ་ཨ་ལགས་མདོ་སྔགས། སྦས་པའི་རྣལ་འབྱོར་
ཆེན་པོ་ཁྲ་དགེ་སློང་ཚུལ་ཁྲིམས་དར་རྒྱས། ཡོངས་འཛིན་ཆེན་པོ་་་
འཇམ་དཔལ་རོལ་བའི་བློ་གྲོས། བསྟན་པའི་ཉིན་བྱེད་ཨ་རིག་དགེ་
བཤེས་ཆེན་མོ། གསང་ཆེན་བཀའ་བབས་ཤར་ཝོད་གྲགས་པ་བཟང་
པོ། མདོ་རྒྱུད་སྨྲ་བ་གྱང་སྤྲུལ་དོན་ཡོད་རྡོ་རྗེ། ངེས་པ་དོན་གྱི་པཎྜི་
ཏ་སྐུ་ཕྱོགས་ཤིང་བཟའ་སྐུ་ཕྲེང་། རྩོད་བྲལ་དུས་བབས་ཀྱི་གཏེར་
ཆེན་ཁྲག་འཐུང་བདུད་འཇོམས་གླིང་པ། རབ་འབྱམས་གཞུང་བརྒྱ་
སྨྲ་བའི་མཁན་ཆེན་ཨ་སྐྱོང་བློ་བཟང་རྡོ་རྗེ། ཐེག་མཆོག་སྨྲ་བའི་་་་
བཀའ་བབས་ཀུན་བཟང་བདེ་སྐྱོང་དབང་མོ་སོགས་མཁས་དབང་
ནོར་བུའི་ཕྲེང་བ་ཟམ་མ་ཆད་པར་ཡུལ་འདིར་སྐུ་འཁྲུངས་པའམ་
དུས་ཡུན་རིང་པོར་བཞུགས་ཏེ་མཛད་ཕྲིན་རྒྱ་ཆེར་བསྐྱངས་པ་དང་།
དགོན་གནས་དང་དགེ་འདུན་གྱི་འདུས་སྡེ་དག་སྨྲ་མ་དགོས། ཁྱིམ་



-
-
-
--
བསྒྲིགས་རྗེས་ཀྱི་གཏམ།
པ་སྦྲ་ནག་པ་དག་གི་ཁྲོད་དུའང་ཡིག་ཚང་ལོ་རྒྱུས་གླེང་བའི་དགེ་
ཐོན་ཅིང་། དཔེ་གཏམ་སྒྲུང་རྒྱུད་འཆད་ལ་མངའ་བརྙེས་པ། དཀར་
ནག་རྩིས་ཀྱི་འཕྲུལ་ལ་ཐོགས་པ་མེད་ཅིང་། གསོ་བྱེད་སྨན་གྱི་ལུགས་
ལ་དབང་འབྱོར་བ། རི་མོ་དང་ཡི་གེའི་བཟོ་རྩལ་ལ་མཛེས་བྱང་གི་
ཆ་ཁྱད་དུ་ཐོན་པ་སོགས་མང་དུ་བྱུང་འདུག་པར་བརྟེན་དེ་དག་་་་
གིས་མཛད་པའི་བསྟན་བཅོས་རིག་གནས་ཀྱི་ཤུལ་བཞག་ཏུ་གྱུར་བ་
པར་མ་དང་བྲིས་མའི་གླེགས་བམ་དུ་བྱས་པའང་ད་ལྟའི་བར་མི་་་
ཉུང་བ་ཞིག་བཞུགས་ཡོད་པ་ལ། སྤྱིར་གྲུབ་མཐའི་དབང་དུ་བྱས་ན་
ཡུལ་འདིར་སྔ་འགྱུར་རྙིང་མ་བ་དང་། རི་བོ་དགེ་ལྡན་པ། མཉམ་
མེད་བཀའ་བརྒྱུད་པ། རྒྱལ་བ་ཇོ་ནང་བ་སོགས་བོད་བརྒྱུད་ནང་་་་་
བསྟན་གྱི་གྲུབ་མཐའ་ཆེ་རིགས་ཕལ་ཆེར་ཞིག་མཉམ་གནས་སུ་་་་་
བཞུགས་ཤིང་། ས་བབ་ཀྱི་དབང་དུ་བྱས་ཚེའང་མདོ་ཁམས་ལྷོ་བྱང་
འབྲེལ་མཚམས་སུ་ཆགས་ཡོད་པ་སོགས་ཀྱི་དབང་གིས་ཡུལ་འདིའི་
རིག་གནས་སྤྱི་དང་དམངས་ཁྲོད་ཀྱི་རིག་གནས་ཚུན་ཆད་ལ་མདོ་
ཁམས་རིག་གནས་མ་ལག་གཉིས་ཀ་འདྲེས་པ་ལས་བྱུང་བའི་ཁྱད་
ཆོས་ཐུན་མོང་མ་ཡིན་པ་ཞིག་ཡོད་པར་བརྟེན། མྱུར་སྐྱོབ་དང་ཞིབ་
འཇུག་དཔྱད་གཞིའི་རིན་ཐང་འགངས་ཆེ་བ་ཞིག་ཡོད་པར་གདོན་
མི་ཟ།



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
དེའི་ཕྱིར་སྤྱིར་བོད་ཀྱི་རིག་གནས་འཛིན་སྐྱོང་སྤེལ་གསུམ་གྱི་
བྱ་བཞག་ལ་རང་ངོས་ཀྱི་ནུས་ཤུགས་འབུལ་བ་དང་། སྒོས་ཐུན་མིན་
རང་ཁྱད་ཐོན་པའི་ས་གནས་རིག་གནས་ཤུལ་བཞག་མྱུར་སྐྱོབ་དང་
དར་སྤེལ་བྱེད་པའི་ཀུན་སློང་གིས་བསྐུལ་ཏེ། ངེད་ལས་ཁུངས་ནས་
འཚོལ་བསྡུ་སྒྲིག་གསུམ་གྱི་བྱ་བ་ཡུན་རིང་སྤེལ་མཐར་དཔེ་རྙིང་མི་
ཉུང་བ་ཞིག་ལག་སོན་བྱུང་བ་ལས་བདམས་པ་བརྒྱུད། 《མགོ་ལོག་
ས་ཁུལ་མཁས་དབང་རིམ་བྱོན་གྱི་གསུང་རྩོམ་གཅེས་བསྒྲིགས་དཔེ་
ཚོགས》ཞེས་པ་ཞིག་བསྒྲིགས་ནས་རིམ་པར་དཔེ་དེབ་སྐོར་ཞིག་པར་
དུ་སྐྲུན་པར་རྒྱ་ཆེའི་ཀློག་པ་པོ་དག་གི་གདེང་འཇོག་ལེགས་པོ་དང་
འབྲེལ་ཡོད་སྡེ་ཁག་གི་གཟེངས་བསྟོད་ཐོབ། རྟིང་སྐུལ་དེ་དག་གི་་་
རྨང་གཞིའི་སྟེང《 ཀྲུང་གོའི་གྲངས་ཉུང་མི་རིག་གནའ་རྩོམ་སྤྱི་བྱང་
གནད་བསྡུས》ལག་སྟར་བྱེད་པའི་གོ་སྐབས་དང་བསྟུན་ཏེ་ང་ཚོས་
རིམ་པ་སྔར་ལས་སྤགས་ཏེ། སླར་ཡང《མགོ་ལོག་དཔེ་རྙིང་དཔེ་་་་
ཚོགས》ཀྱི་པར་སྐྲུན་ཇུས་གཞི་གསར་བ་ཞིག་བཟོས་ནས་ཁུལ་སྲིད་
གཞུང་དང་འབྲེལ་ཡོད་མགོ་ཁྲིད་ལ་ཡར་ཞུ་བྱས་པས་རྒྱབ་སྐྱོར་དང་
ཁས་ལེན་ལེགས་པར་ཐོབ་པར་བརྟེན་ད་ལྟ་ཇུས་གཞི་དངོས་སུ་ལག་
སྟར་བྱེད་པའི་སྐལ་བ་ལེགས་པོ་ཐོབ།
དེ་ལ་འདིར《དཔེ་ཚོགས》འདི་ཉིད་འཚོལ་སྡུད་དང་དག་སྒྲིག་
F
-
-- སrv=-



བསྒྲིགས་རྗེས་ཀྱི་གཏམ།
རྩོམ་སྒྲིག་པར་སྐྲུན་བཅས་ཀྱི་སྐོར་གསལ་བཤད་དུ་འོས་པ་འགའ་
ཞིག་ཞུ་བ་འདི་ལྟ་སྟེ། །
༡ ང་ཚོས་བྱ་བ་འདི་སྤེལ་བ་ལ་མགོ་ལོག་ཁུལ་ཨུ་དང་། ཁུལ་
དམངས་ཆེན། ཁུལ་སྲིད་གཞུང་། ཁུལ་སྲིད་གྲོས་བཅས་འགོ་ཁྲིད་
ཚན་སྐོར་ཆེ་བཞི་དང་འབྲེལ་ཡོད་སྡེ་ཁག་གི་འགན་འཁུར་བ་ལས་
གྲུབ་པའི་ཆེད་དོན་འགོ་ཁྲིད་ཚན་ཆུང་བཙུགས་ཐོག འབྲེལ་ཡོད་
དོན་བྱ་གང་ཅིའི་ཐད་བཀའ་སྐོར་སྙན་སེང་ཞུས་པའི་དགོངས་དོན་
ལྟར་བསྒྲུབས་པ་ཡིན་ལ། ཆེད་དམིགས་བྱ་བའི་ཇུས་གཞི་ཡིག་ཐོག་
ནས་ཁུལ་མི་དམངས་སྲིད་གཞུང་ལ་ཞུས་ཏེ་ཆོག་མཆན་ཐོབ་ཅིང་
བརྒྱུད་སྤེལ་གནང་བ་དང་བསྟུན་པ་ཤ་སྟག་ཡིན། དུས་མཚུངས་སུ་
མ་ཕྱིའི་ཡིག་རྙིང་ཡོད་ཚད་སོ་སོའི་འབྲེལ་ཡོད་གཉེར་བདག་དང་
ཆོས་བདག་དགོན་བདག་སོགས་བརྒྱུད་དེ་ཚུལ་ལྡན་ལུགས་མཐུན་
སྒོས་འཚོལ་སྡུད་བྱས་ཤིང་། ཁོང་ཚོར་གྲོས་ཞུ་བྱས་ཏེ་པར་སྐྲུན་བྱེད་
པར་ཐུགས་མཐུན་ཡིད་འཐད་བྱུང་བ་ཡིན་ལ། རྒྱུན་སྲོལ་ལམ་་་་་
གསང་བ་སྔགས་དང་འབྲེལ་བ་སོགས་ཀྱི་དབང་གིས་བཀའ་དོག་
དགོས་མིན་དག་ཀྱང་ཁོང་ཚོའི་དགོངས་འདོད་བཀའ་འཁྲོལ་དང་
བསྟུན་པ་མ་གཏོགས་ངེད་ཅག་གི་ལག་ཏུ་གང་སོན་ལྟར་གཟུ་ལུམ་
སྒེར་གཅོད་བྱས་པ་གཅིག་ཀྱང་མེད།



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
༢ མཐུན་རྐྱེན་འབྱོར་བའི་གནས་བབ་འོག་གསུང་འབུམ་
གཅིག་ལའང་བྲིས་མ་དང་པར་མའི་མ་ཕྱི་ཅི་རྙེད་ཅིག་ཉེ་བར་་་་་
བསྡུས་ཏེ་ཕན་ཚུན་བསྡུར་གཤིབ་སྒོས་གང་རྒྱས་ཤོས་ཀྱི་རྨང་གཞིའི་
སྟེང་གཞན་ལས་ཁ་བསྐངས་ཤིང་། དམངས་ཁྲོད་དུ་ཁ་འཐོར་དུ་་་
བཞུགས་པའི་ཐོར་བུ་དག་ཀྱང་ལག་ཏུ་ཅི་འོང་གིས་གསབ་སྣོན་བྱས་
ཡོད་པས། སོ་སོའི་གསུང་འབུམ་གང་ལ་མཚོན་ནའང་མིག་སྔ་ལྟར་
ན་ད་ལྟའི་དཔེ་ཚོགས》འདིར་འཁོད་པ་ཁོ་ན་ཁ་ཚང་ཤོས་དང་རྒྱས་
ཤོས་སུ་བརྩི་ཆོག་སྙམ།
༣ གསུང་ཆོས་གོ་རིམ་སྒྲིག་སྟངས་སྐོར་ལ་སྔོན་གྱི་མ་ཕྱི་གང་
ལེགས་ཤོས་སུ་སྣང་བ་དེའི་སྒྲིག་སྟངས་གཞིར་བཞག་གི་རྨང་གཞིའི་
སྟེང་གཅིག་འགྱུར་དང་དགོས་དབང་སོགས་ལ་གཞིགས་ཏེ་རྩོམ་་་་
སྒྲིག་པ་ནས་ལས་བབས་ཀྱི་འགན་དབང་སྤྱད་དེ་འོས་འཚམ་གྱི་སྐུར་
སྒྲིག་དང་སླར་སྡེབ་ཀྱང་བྱས་ཡོད། །
༤ མ་ཕྱི་ཕལ་ཆེར་ལ་དཔེ་ཆོད་ཡང་ཡང་བགྱིས་ལ་ཚད་ལྡན་
གྱི་པར་གཞི་མེད་པ་སོགས་ཀྱི་དབང་གིས་ཡི་གེ་མི་དག་ཅིང་། ཆད་
ལྷག་ཤོར་བ། གོ་རིམ་འཆོལ་བ། མ་ཡིག་མི་གསལ་བ་སོགས་ཅུང་་་་
མང་བ་ལ་རང་བློས་ལྕིགས་པ་འཁྲུལ་མེད་དུ་སྙམ་པ་དག་ལེགས་་་
པར་བཅོས་ཤིང་དག་པར་བསྒྲིགས་ལ། དོགས་གཞིར་མཐོང་བ་དུ་



བསྒྲིགས་རྗེས་ཀྱི་གཏམ།
མ་ཞིག་གཟིགས་པ་ཡངས་ཤིང་དེ་ཕྱོགས་སུ་ནང་རྒྱུས་ཆེ་བའི་མཁས་
པ་དུ་མར་དྲུང་བཅར་བཀའ་འདྲི་ཡང་ཡང་བྱས་ཏེ་དོགས་པ་ཆོད་
པ་དག་དེ་བཞིན་དུ་བཅོས། རེ་ཞིག་ཁུངས་ལུང་མི་གསལ་ཞིང་་་་་
དཔོག་པར་དཀའ་བ་རེ་ཟུང་འདུག་པ་ཕྱིས་ཀྱི་དཔྱད་གཞིར་ཟིན་
བྲིས་སུ་བགྱིས་ཐོག་འོལ་ཚོད་ཀྱིས་མ་བཅོས་ཤིང་དཔྱད་ཡམས་ལ་མ་
འཇུས་པར་མ་ཕྱི་སོར་འཇོག་བྱས་ཤིང་། འགའ་ཞིག་ལ་ཡིན་ཤས་ཆེ་
བར་འདོད་པའི་ཡི་གེ་དེ་ཟུར་གྱི་ཟླ་ཁྱིམ་དུ་བཀོད་ཡོད།
༥ ཀློག་བདེ་བར་གཞིགས་ཏེ་གསུང་ཆོས་བྱེ་བྲག་པ་ཕལ་མོ་
ཆེར་མཛད་བྱང་སོགས་ལས་དྲས་ཏེ་ཁ་བྱང་བཀོད་ཅིང་། ས་བཅད་
བླངས་ལ། ལྡེབ་བྱང་ཡང་བྱེ་བྲག་ཏུ་བཀོད་ཡོད།
༦ བ་ཟུར་འདོགས་མིན་ལྟ་བུ་སོགས་ཡི་གེ་སྐོར་ཞིག་གི་་་་་
བཀོལ་སྟངས་ད་ལྟའི་དག་ཡིག་འགའ་ཞིག་དང་གཅིག་ཏུ་མཐུན་
མིན་ཡོད་ཀྱང་མཁས་པ་ཚད་ལྡན་གྱི་ཕྱག་རྒྱུན་ལ་ཐར་ཆགས་སུ་་་
ཡོད་ཕྱིན་ཁུངས་ལུང་རེ་ཡོད་སྲིད་ལ་ཕྱིས་སུ་དག་ཡིག་ཞིབ་དཔྱོད་
པ་དག་གི་དཔྱད་གཞིར་ཉེ་བར་མཁོ་ཡང་སྲིད་སྙམ་ནས་ཇི་བཞིན་
སོར་འཇོག་བྱས། གཞན་ཡང་མ་ཡིག་ཏུ་སྐབས་འགར་མཁས་པ་་་་
གཞན་གྱི་གསུང་ཐུང་ངུ་ཙམ་རེ་ཡོངས་སུ་དྲངས་འདུག་པ་ཞིབ་པར་
དཔྱད་ཚེ་གོང་འོག་གི་གསུང་གང་རུང་རེ་དེའི་ཟུར་རྒྱན་ནམ་གསལ་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
འདོན་ཅི་རིགས་སུ་སོང་བ་སོགས་འབྲེལ་ཤིན་ཏུ་ཆེ་བས་དགོས་་་་
དབང་ལ་གཞིགས་ནས་འདིར་ཡང་མ་ཡིག་ལྟར་བཀོད་པ་ལགས།
བྱེ་བྲག་རྒྱལ་དབང་ཀརྨ་པ་སྐུ་ཕྲེང་བཅུ་བ་ཆོས་དབྱིངས་རྡོ་
རྗེའི་གསུང་ལ་ནི་གསལ་བཤད་དུ་ཞུ་འོས་པ་འདི་ལྟ་སྟེ། ཁོང་ནི་་་་
རང་བཞིན་སྐྱེས་ཐོབ་ཀྱིས་སྙན་ངག་སྨྲ་བའི་ཁྱུ་མཆོག་ཆེན་པོར་སོང་
བ་སྟེ། ཁོང་རང་ཉིད་ཀྱི་ཞལ་ནས་ཀྱང་ཁོ་བོ་ནི་སྐྱེ་བ་འདིར་རི་མོ་
དང་སྙན་ངག་འབྲི་བའི་ཕྱིར་འཇིག་རྟེན་འདིར་འོང་བ་འདྲ་ཞེས་
ལན་དུ་མར་གསུངས་པ་སོགས་ལ་དཔག་ན་རྨད་དུ་བྱུང་བའི་སྙན་
ངག་གིས་རྣམ་པར་སྤྲས་པའི་ལེགས་བཤད་རྩོམ་རིག་གི་བསྟན་་་་་་
བཅོས་མང་དུ་མཛད་ཡོད་པར་ངེས་མོད། དུས་འགྲོས་ཀྱིས་རིང་དུ་
བསྐལ་བ་དང་ཁོང་གི་ཁྱད་པར་ཅན་གྱི་སྤྱི་ཚོགས་གོ་གནས་སམ་་་་
ཐུན་མོང་མིན་པའི་ལོ་རྒྱུས་རྒྱབ་ལྗོངས་སོགས་ཀྱི་དབང་གིས་ད་རེབ་
དེབ་གཉིས་སུ་འཁོད་པ་འདི་ཙམ་ལས་ལག་ཏུ་མ་སོན། འདི་ཡང་
བཀའ་དྲིན་ཅན་སྤྲུལ་བའི་སྐུ་མཆོག་ངེས་དོན་མཁས་པའི་དབང་
ཕྱུག༧ཐུབ་བསྟན་ཉི་མ་རིན་པོ་ཆེ་ལགས་ཀྱི་ཐུགས་ཁུར་བརྒྱུད་མི་
རིགས་རིག་གནས་ལ་ལྷག་བསམ་མཆོག་ཏུ་དགེ་བ་མཁས་པའི་་་་་
དབང་པོ་སྐུ་ཞབས་བཀྲ་ཤིས་སོགས་ཀྱིས་སྐུ་ཚེགས་དུ་མས་རོགས་
སྐྱོར་གནང་བ་ལས་ཐོབ་པ་ཙམ་ལས་གཞན་དུ་ད་ལྟ་ཁོང་གི་གསུང་
，
---.



བསྒྲིགས་རྗེས་ཀྱི་གཏམ།
འཚོལ་བ་ནི་ཤིན་ཏུ་དཀའ་བའི་ལས་སུ་མཐོང་བས་འདིར་ཆེད་དུ་
ཁོང་རྣམ་པར་བཀའ་དྲིན་ཆེ་ཞུ་ཞིང༌། ཁོང་རྣམས་བརྒྱུད་མ་ཕྱི་ཉར་
ཚགས་ཀྱི་འོ་བརྒྱལ་ཡུན་རིང་བསྟེན་པའི་ཡིག་བདག་སུ་ཡིན་པ་དེ་
ལ་བཀའ་དྲིན་སྙིང་ནས་ཞུ་ཞིང་། ད་རེབ་པར་སྐྲུན་དངོས་ཀྱི་སྐལ་
བ་མངོན་དུ་གྱུར་ཏེ་མ་ཕྱི་ཆུད་ཟོས་སུ་མ་སོང་བར་ཀུན་གྱི་སྤྱན་་་་་
སྔར་གཟིགས་མོར་བསྟར་བ་འདི་ཡང་ཁོང་གི་ཐུགས་ལ་དགའ་བའི་
པདྨོ་རྣམ་པར་བཞད་པའི་གསོས་སུ་འབུལ་ལོ། །
གཞན་བཅུ་བ་རིན་པོ་ཆེའི་གསུང་ཡིན་ཟེར་བའི་མ་ཡིག་་་་་
འགའ་ལག་ཏུ་འོང་བ་ཞིབ་ཏུ་བརྟག་པས་མིན་ཤས་ཆེ་བས་ད་རེབ་
ཀྱི་དེབ་ཏུ་འགོད་པ་རྔོ་མ་ཐོགས། གསུང་མགུར་དང་གསུང་ཐོར་བུ་
ཞལ་གདམས་བཅས་ཀྱི་ཁ་བྱང་སོ་སོར་འཁོད་པའི་མ་ཕྱི་གསུམ་བྱུང་
བ་དོན་དུ་ཟློས་བཤུས་སུ་སོང་བས། འདིར་བརྗོད་བྱ་ལ་ལྟོས་ནས་གོ་
རིམ་དཀྱུས་གཅིག་ཏུ་བསྒྲིགས་ཡོད། །
འདིར་འཁོད་བྱང་ཆུབ་སེམས་དཔའི་རྟོགས་བརྗོད་དག་ལས་
གཅིག་ནི་ཁོང་གི་ཡོངས་འཛིན་ཆོས་ཀྱི་དབང་ཕྱུག་གི་རྣམ་ཐར་ཡིན་
འདུག་ཅིང་། རང་རྣམ་ཅུང་ཟད་རེའང་ཞར་ལ་འོང་བས་དཔྱད་་་་
གཞིའི་རིན་ཐང་ཆེ། གཞན་གཉིས་ནི་རང་རྣམ་ལྟ་བུ་ཞིག་ལ་རྟོགས་
བརྗོད་ཀ་ལ་པིང་ཀའི་ལམ་གླུ་ནི་ཁོང་འཇང་ཡུལ་ནས་སྐུ་ངལ་དུ་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
མས་ཡུལ་སྨྲ་ཁོག་ཏུ་ཞྭ་དམར་སྐུ་ཕྲེང་བདུན་པ་ངོས་འཛིན་དུ་་་་
ཕེབས་པའི་སྐོར་གྱི་རང་རྣམ་འབའ་ཞིག་བརྗོད་པ་ལགས། འདི་་་་
དག་གི་མ་ཡིག་ཅུང་སྔ་བར་སྣང་བ་སོགས་ཀྱིས་ཡི་གེ་དོགས་གཞི་
ཅན་མང་བ་ལས་འགའ་ཞིག་ལ་རྣམ་པར་དཔྱད་པའི་རྔོ་མ་ཐོགས་
པས་སོར་འཇོག་བྱེད་དགོས་པ་བྱུང་ལ། ཕངས་པ་ཞིག་ལ་མ་ཕྱི་པར་
སློག་སྐབས་ཉིན་ཤོག་གཉིས་ཙམ་དཔར་ནོར་གྱིས་ཆད་ཤོར་བ་སླར་
འཚོལ་དུ་མ་རྙེད་པས་སོ་སོའི་ཐད་དུ་གསལ་བཤད་ཙམ་ལས་བྱ་་་་
ཐབས་མ་བྱུང་། རྟོགས་བརྗོད་ཀ་ལ་པིང་ཀའི་ལམ་གླུ་རུ་མ་ཡིག་གི་
བརྗོད་བྱའི་གོ་རིམ་ཅུང་ཙམ་འཁྲུགས་འདུག་པ་མཐོང་ཡང་སླར་
སྡེབ་པ་ལ་གཅིག་ཐོག་ཏུ་ཁ་ཚོན་གཅོད་དཀའ་བས་རེ་ཞིག་སོར་་་
འཇོག་བྱས་པའང་འདིར་ཀློག་པ་པོ་ལ་བརྡ་སྒྲོན་ཙམ་དུ་ཞུའོ། །
མཚམས་འདིར་སླེབས་ཚེ་ང་ཚོས་ཅིས་ཀྱང་དྲན་ཡུལ་དུ་བསླང་
བར་འོས་པ་ནི《དཔེ་ཚོགས》འདི་ཉིད་ལ་ཐོག་མཐའ་གང་རུང་དུ་
ཐུགས་ཁུར་རྒྱབ་སྐྱོར་ཁྱད་དུ་གནང་ཞིང་འདི་ཉིད་ཀྱི་ཆེད་དུ་སྐུ་་་
ཚེགས་འོ་བརྒྱལ་མཛད་པའི་འབྲེལ་ཡོད་འགོ་ཁྲིད་དང་མཁས་་་་་
དབང་བློ་མཐུན་གྱི་ཚོགས་དག་ཡིན་ཏེ། ཁོང་ཅག་རྣམ་པའི་རྒྱབ་་་
སྐྱོར་རོགས་རམ་དང་བྲལ་ཕྱིན《དཔེ་ཚོགས》འདི་ཉིད་ཀློག་པ་པོ་
དག་གི་སྤྱན་ལམ་དུ་གཟིགས་མོར་སྤྲོ་བའི་དེ་རིང་གི་སྐལ་བ་བཟང་
10



བསྒྲིགས་རྗེས་ཀྱི་གཏམ།
པོ་འདི་ཉིད་ཉམས་པར་འགྱུར་བས། ང་ཚོས་ཁོང་རྣམ་པར་ལྷག་
བསམ་དག་པས་བཀའ་དྲིན་ཞུ་བ་ལགས། ལྷག་པར་དུ《དཔེ་ཚོགས》
འདི་ཉིད་འཚོལ་སྡུད་དང་། དག་སྒྲིག པར་སྐྲུན་སོགས་གང་ཅིའི་
ཐད་ཐུགས་ཁུར་དང་ཕྱག་སྟོན་བླ་ལྷག་གནང་ཞིང་། གནད་དོན་དུ་
མའི་འགག་མདོར་གྱུར་བ་པར་སྐྲུན་མ་དངུལ་གྱི་མཐུན་རྐྱེན་སྦྱོར་
བའི་ཆ་ནས་བཀའ་དྲིན་ཁྱད་དུ་ཐོན་ཅིང་མཛད་རྗེས་ཀུན་ལས་ལྷག་
པ་ནི་ཁུལ་ཨུའི་ཧྲུའུ་ཅི་གཞོན་པ་ཁུལ་གནའ་རྩོམ་དཔེ་ཚོགས་འཚོལ་
སྡུད་དག་སྒྲིག་པར་སྐྲུན་འགོ་ཁྲིད་ཚན་ཆུང་གི་ཚན་གཙོ་སྐུ་ཞབས་
པད་མ་རྣམ་རྒྱལ་ལགས་ཡིན་པས་རང་རེ་འབྲེལ་ཡོད་མི་རབས་སྔ་
ཕྱི་ཀུན་ནས་ཁོང་གི་བཀའ་དྲིན་ཡིད་ལ་འཆང་ཞིང་རྗེས་སུ་དྲན་་་་
པར་འོས་ཞེས་འདི་གར་ཆེད་དུ་གསལ་འདེབས་ཞུས་པ་ལགས། དེ་
བཞིན་རྫོང་གཙོ་སྨུག་ལོ་ལགས་ནས་ཀྱང་ས་གནས་མི་རིགས་རིག་
གནས་ཕྱོགས་དགོངས་ཀློང་ཡངས་ལ་སྤྱོད་པ་མཛངས་པའི་བཀའ་
དྲིན་བསྩལ་བ་མཛད་པ་དགེ་བའི་ཕྱག་རྗེས་སུ་ཆེ།
གཞན་ཡང་ཟི་ཁྲོན་མི་རིགས་དཔེ་སྐྲུན་ཁང་བོད་ཡིག་རྩོམ་་་་
སྒྲིག་ཁང་ནས་ང་ཚོར་ཕྱོགས་གང་ཅིའི་ཐད་བླ་ན་མེད་པའི་མཐུན་
རྐྱེན་བསྐྲུན་ཅིང་མི་རིགས་རིག་གནས་ལ་གཅིག་ཏུ་བརྩེ་བའི་ལྷག་
བསམ་དཀར་པོས་ཕྱོགས་དུ་མ་ནས་དམིགས་བསལ་ཆེན་པོའི་་་་་



རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
མཛད་པ་བསྐྱངས་པས་དངོས་གནས་བཀའ་དྲིན་ཆེ་ཞུ། ལྔ་རིག་་་་
མཁས་པའི་དབང་པོ་བཤེས་གཉེན་ཆེན་པོ་ངག་དབང་བདེ་ལེགས་
རབ་རྒྱས་དང་། མཁས་པའི་དབང་པོ་འཇུ་བཀྲ་ཤིས་བཟང་པོ་ནས་
ཀྱང《དཔེ་ཚོཊ 》འདི་ལ་ཐུགས་ཁུར་སྐུ་ཚེགས་ཀྱི་མཛད་པ་བཞེས་
ཤིང་། གསུང་ཆོས་སམ་མཛད་པ་པོ་སོ་སོ་ལ་འབྲེལ་ཡོད་ཀྱི་དགོན་
སྡེ་བླ་སྤྲུལ་རྣམ་པས་རང་ངོས་ཀྱི་མཐུན་རྐྱེན་སྦྱར་བའང་རང་རེ་་་་
ཀློག་པ་པོ་དང་བཅས་པས་ཡིད་ལ་བསྲེལ་བར་འོས་པ་ཉིད་དོ།།
མཇུག་མཐར་ཆེད་དུ་ཞུ་བྱ་ནི། ང་ཚོར་གནའ་རྩོམ་རྩོམ་སྒྲིག་
པར་སྐྲུན་གྱི་ཉམས་མྱོང་ཞན་ཅིང་། དག་སྒྲིག་པར་ཞུ་བྱེད་པའི་ཆུ་
ཚད་དམའ་ལ། དུས་ཚོད་ཀྱིས་གཏུག་ཅིང་ལས་བྲེལ་ཆེ་བ་སོགས་ཀྱི་
རྐྱེན་གྱིས་དཔེ་ཚོགས་ལ་ནོར་འགལ་གྱི་ཆ་ཡོད་ངེས་ཡིན་པས། རྒྱ་
ཆེའི་གཟིགས་པ་པོ་རྣམ་པར་ཐུགས་དཀྲུགས་དྭངས་ཞུ་དང་འབྲེལ་
ཕྱི་ཕྱིར་སྨན་པའི་ཡོ་བཅོས་དགོངས་འཆར་ལའང་བསྲི་བ་མེད་པར་
འཚལ། །
ཞེས་མགོ་ལོག་ཁུལ་གནའ་རྩོམ་བྱ་བའི་གཞུང་ལས་ཁང་ནས།
༢༠༠༣ལོའི་ཟླ༡༠ཚེས༨ལ།
12



དཔེ་སྒྲིག་འགན་འཁུར་བ། དབྱངས་ཅན་ལྷ་མོ།
མདུན་ཤོག་འཆར་འགོད་པ། ཀརྨ་ཚེ་རིང་།
རྗེ་ཀརྨ་བཅུ་བ་ཆོས་དབྱིངས་རྡོ་རྗེའི་གསུང་འབུམ།
སྨད་ཆ།
མགོ་ལོག་ཁུལ་གནའ་རྩོམ་བྱ་བའི་འགོ་ཁྲིད་ཚན་ཆུང་
གཞུང་ལས་ཁང་གིས་བསྡུ་སྒྲིག་བྱས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཧུའུ་ཐུང་པར་འདེབས་ཚད་ཡོད་འགན་འཁྲི་ཀུང་སིས་དཔར།
2004ལོའི་ཟླ་པར་པར་གཞི་དང་པོ་བསྒྲིགས།
2004ལོའི་ཟླ་7པར་པར་ཐེངས་དང་པོ་དཔར།
པར་གྲངས། 0001~1300
དཔེ་རྟགས། ISBN7-5409-2980-4/c • 47
དེབ་གཉིས་པོ་ལ་རིན་སྒོར། 40. 00



VUUUU
UUUUUUUUUUU
MUUUUUUUUUUUUUUUUUUUUUUUUUD
Annnnnnnnnnnnnnnnnnnnnnnnnnn
DO



《མགོ་ལོག་དཔེ་རྙིང་དཔེ་ཚོགས》འཚོལ་སྡུད་དག་སྒྲིག་
དཔེ་སྐྲུན་བྱ་བའི་འགོ་ཁྲིད་ཚན་ཆུང་གི་མིང་ཐོ།
ཚན་གཙོ། པད་མ་རྣམ་རྒྱལ།
ཚན་གཙོ་གཞོན་པ། བྱིས་ཚེ་རིང་། རྡོ་རྗེ་བཀྲ་ཤིས།
བསྟན་ཆོས། འཇིགས་མེད། རྡོ་རྗེ།
གཅེས་མ། ཀླུ་སྐྱབས། ནོར་སྡེ། །
ཁོངས་མི(མིང་རིམ་བོད་ཡིག་ཀ་མད་ལྟར་བསྒྲིགས་པ)
ཀླུ་སྐྱབས། དགེ་ལེགས། མགོན་ལྷ།
ཅིན་ནོར་བུ། གཅེས་མ། འཇུ་སྐལ་བཟང་།
འཇིགས་མེད། བསྟན་ཆོས། ཐུབ་བཟང་།
དུང་གཅེས། རྡོ་རྗེ། རྡོ་རྗེ་བཀྲ་ཤིས།
ནོར་སྡེ། ནོར་བུ། པད་མ་རྣམ་རྒྱལ།
བྱིས་ཚེ་རིང་། ཚུལ་ཁྲིམས། ཚེ་རིང་སྐྱབས།



《果洛古籍丛书》收集、整理、出版工作
| 领导小组名单
组 长:
南杰
副组长:司才让多杰扎西
日却久美多杰
吉玛 李杰诺尔德
成员(按姓氏笔划排排列):
久美才让杰但却
司才让东吉吉玛
多杰多杰机西 次成木
李杰拉金日布
闲吾居·格桑 南杰
诺尔德 格拉特布藏
